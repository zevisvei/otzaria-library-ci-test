<h1>שפת אמת על עירובין</h1>
ר' יהודה ליב אלתר מגור
<h3>פרק מבוי שהוא גבוה</h3>
<h4>דף ב.</h4>
<b>במשנה</b> מבוי שהיא גבוה כו' פי' ה"ר יהונתן דצריך היכרא דילמא אתי למיטעי כו' א"נ כי היכי דלא ליתי לטלטולי מרה"ר לתוכו כו', וקשה דא"כ אין טעם לאסור לטלטל בתוך המבוי ד"א בלי לחי וקורה, דאדרבה עי"ז יסברו יותר שהיא רה"ר, גם לפי דבריו צריכין לפרש דהתקנה הי' לעשות לחי או קורה אע"ג שאינו רוצה לטלטל בו ע"כ צריך לחי **כדי שלא יבואו לטלטל מרה"ר לתוכו, אבל קשה כיון דקיי"ל כרבא בשבת (ע"ג.) דכסבור רה"י, ונמצא רה"ר אינו כשוגג אלא כמתעסק ופטור מחטאת ע"ש א"כ ה"נ אפי' יטלטל מרה"ר למבוי משום שיסבור דמבוי היא כרה"ר ליכא איסורא דאורייתא שוב ליכא למימר דמה"ט תקנו חכמים לחי או קורה, כמ"ש התוס' בשבת (י"א. ד"ה שמא) גבי ל"י החייט כו' דאין לפרש דגזרינן שמא ישכח המחט כיון דאפי' יצא ליכא איסור דאורייתא ע"ש, וצ"ל דס"ל להר"י דאפי' מתעסק נהי דפטור מחטאת מ"מ איסור דאורייתא איכא כמ"ש בשו"ת רעק"א (סי' ח') לתרץ קושי' התוס' הנ"ל ע"ש, אך אכתי קשה במבוי הפתוח לכרמלית מ"ט בעי לחי או קורה כיון דליכא למיגזר שיבוא לידי איסור תורה, וגם במבוי המפולש ואינו רחב ט"ז אמה דליכא טעם הנ"ל דכיון דליכא ג' מחיצות לאו רה"י היא נמי קשה מ"ט גזרו ואפי' לחי וקורה לא מהני בי', אך י"ל דבמפולש פשיטא דאיכא טעמא קמא דילמא אתי למטעי להתיר גם ברה"ר רק באינו מפולש דלא דמי לרה"ר לא ניחא לי' להר"י בהאי טעמא:** ולפ"ז הי' מדויק לשון ימעט דמתני' דע"כ צריך למעט אפי' אינו רוצה להתיר הטלטול במבוי] אך לא מצינו כן בפוס', וגם בל"ז מילתא דלא שכיחא היא כיון דד"א אסור לטלטל גם כשיסברו שהיא רה"ר א"כ אינו יכול לבוא לידי איסור, אלא כשיהי' צריך לטלטל באותן ד"א שמתחילת המבוי עד לרה"ר או מרה"ר לתוכו וזה לא שכיח כנ"ל:
<b>עוד</b> פי' הר"י שם דטעמא דר"י דמכשיר למעלה מכ' משום דפי תקרה יורד וסותם, ולטעמי' אזיל דס"ל דמערבין למבוי מפולש. וצ"ע דהא בסוף פ' כל גגות מבואר בגמ' ובפי' הר"י בעצמו שם דבמפולש ליתא לטעמא דפי תקרה אלא משום דב' מחיצות דאורייתא רה"י היא לר' יהודא ע"ש שוב ראיתי במשניות בתוס' רעק"א עמד כזה על הרע"ב דלא מצינו אליבא דר"י דס"ל קורה משום מחיצה, אבל מ"מ נראה ממשמעות הגמ' בסו"פ כל גגות (צ"ה.) דגם זה אמת לר"י [דס"ל דפי תקרה יורד וסותם אפי' במפולש בעלי' ע"ג ב' בתים. ובגשרים המפולשין ע"ש, אך בירושלמי כאן מבואר כפי' הר"י הנ"ל]:
<b>בתוס' ד"ה</b> מבוי הקשה מהר"י מאורלינ"ש דהו"ל לאשמעינן הכשר מבוי ברישא כו', ואפשר לומר דסמכו התנא להא דמסיים סוף שבת דמודדין וקושרין בשבת לצורך מצוה כו' א"כ אפשר נמי דרשאי בשבת למעט הקורה, כיון דאינו אלא משום היכרא מותר שפיר לצורך מצוה [והכא נמי הוי צורך מצוה כדי שלא יבואו לידי, וכשול כמ"ש המרדכי לקמן פ' הדר דמה"ט מצוה לערב ע"ח וכ"פ בשו"ע (סי' שס"ו סעי' י"ג) ע"ש, וה"ה במבוי הוי מצוה לעשות לחי או קורה], משא"כ משנה דהכשר מבוי דמיירי נמי בלחי דהוי משום מחיצה אסור בשבת, ואפי' אי לכתחילה בכל גווני אסור מ"מ בדיעבד כשרואה בשבת שגבוה יותר מכ' י"ל דשרי למעט הקורה כנ"ל, [כמ"ש המג"א (סי' שכ"ג ס"ק י"ד) ובפמ"ג שם דתיקון שאינו אלא משום חומרא מותר לעשות בשבת, אך ז"א אלא לפי' התוס' דהא דפרכינן בגמ' מ"ש כו', וגבי מבוי כו' לא פריך אמבוי אלא אסוכה דליתני תקנתא כמ"ש במהר"ם משום דהוי לישנא מעליא ע"ש אבל לפי' רש"י דפרכינן דליתני במבוי פסולה אי אפ"ל כנ"ל, דכיון דאתי להשמיענו דשרי למעט בשבת ע"כ צריך למיתני ימעט]:
בד"ה אשכחן כו' ותי' הר"נ דהכא לא צריך קרא כו', לכאורה תמוה א"כ מאי מייתי הגמ' הכי אשכחן מקדש כו' הלא התם שאני דעיקר הפסוק אתי למקדש, ונראה דאה"נ דמודה הר"נ דבס"ד דהכא דילפינן מהיכל ואולם, ס"ל דלכל דבר מקדש איקרי משכן, ומיושב נמי מ"ש התוס' בתחלת דבריהם דנ"מ כו' דנדחקו בזה המפרשים דלתי' הר"נ מנ"ל דאין מלאכת המשכן דוחה שבת ושלא יכנס למשכן באבק שע"ג רגליו ע"ש, ולפמ"ש י"ל דלא כתבו הכי אלא לס"ד דגמ'], אבל למסקנא לא קיימי הכי כרב אלא דהאי דינא דשלמים שנשחטו קודם פתיחת דלתות הלכה פסוקה הוא ותיקשי להני דוכתי דלא ס"ל מקדש דינו כמשכן, וע"ז תי' הר"נ שפיר דהכא שאני דהפסוק אתי לכך ולא מטעם דמקדש איקרי משכן כדאמרי' הכא אליבא דרב דלא קיי"ל הכי להלכה כנ"ל, גם י"ל דמ"מ מוכיח הגמ' שפיר דפתח א"מ קאי על מקדש [כיון דהא דכתי' ושחטו פתח א"מ אינו אלא על המקדש) א"כ פתח היכל נקרא פתח, אך אכתי הלשון קשה דלא הו"ל למימר אשכחן כו' דמשמע דכללא הוא לכל מילי, וכן קשה באמת דלמה צריך הש"ס לומר הכי ולחלוק על הגמ' דשבועות דמצריך תרי קראי למשכן ולמקדש:
[אכן לפמ"ש בתו"ח ע"ש מיושב שפיר]:
<h4>דף ב:</h4>
<b>בגמ'</b> בין לרבנן בין לר"י לילפו מפתח שער החצר. ואין מובן מה קשה לר"י דהא איהו מכשיר גם ברוחב כ' לכך רצה המפרש שמביא רש"י לפרש הקושיא על הגובה לפסול יותר מה' אך רש"י דחה פי' זה דהא מוכח מפתחו של היכל ואולם להכשיר עד גובה כ' או מ'. וי"ל משום דהתם שאני דהוי צוה"פ [ומנ"ל להכשיר בגובה יותר מה' היכא דליכא צוה"פ. ומפתח א"מ שהי' גבוה י' בלא צוה"פ נמי ליכא למילף כמ"ש התוס' לקמן ד"ה ליבעי דשלא כדין נקרא פתח כיון שהי' פרוץ במלואו] ובתוס' מקשין עוד דאי אגובה פריך מה משני פתח שער כו' דשער גדול מפתח. ואפשר ליישב גם זה דברוחב כן הוא הדרך להרחיב פתח שער טפי כדי להכניס רוב עם אבל בגבהו אדרבה בית ופלטין גבוהים יותר ופתחי מלכין יוכיחו. או י"ל דהקושיא לר"י הוא דנילף דברוחב כ' לא. מתכשר אלא בגובה ה' ור"י סתמא מכשיר, מיהו מאולם אכתי מוכח דכשר גם בזה. והנה לאותו המפרש שפי' דחמש עשרה אמה קלעים היא למעלה מגובה ה' יתישב תמיהת התוס' ומהרש"א דהא מפורש בקרא דרוחב המסך הוי עשרים וגם לפי חשבון העמודים כך הוא ע"ש והיא תמיהא עצומה. וזה נראה שדחקו לאותו המפרש דלפירושו א"ש דכן היא כוונת הגמ' דגם במקום העשרים של המסך הי' למטה סתום בגובה ה' ולא נשאר פתוח אלא כדי פתח ואין יודעים כמה הי' רק הגובה ט"ו אמה שהוסיפה התורה על הגובה ה' זה הי' פנוי כ' למסך, ונמצא דההילוך למטה לא הי' בפתח של עשרים כנ"ל וא"ש הכל. אח"כ ראיתי שכ"כ בס' בית. ישראל ליישב גי' זו כך:
<b><small>שם</small></b> <b>בגמ'</b> בשלמא לבר קפרא גוזמא. פי' רש"י ולא מכשיר ר"י בגבוה מארבעים כו' אבל קשה דבכ"מ לא מצינו פי' גוזמא במקום דאיכא שיעור איברא דלפי' רש"י בגיטין (מ"ד.) בהא דבעי התם במימרא דריב"ל דעד מאה בדמיו לאו דוקא ולא קנסינן לי' כולי האי וגוזמא קאמר ע"ש, מוכח דאפי' במקום דאיכא שיעור שייך גוזמא אבל לפי' התוס' שם ליכא ראי' מהתם] ואפשר לפרש דגם אי ילפינן מאולם י"ל דכשר גם טפי אפי' מאה כיון דאשכחן בהיכל כ' ובאולם מ' י"ל דאין שיעור לדבר [וכן פי' המאירי לעיל במימרא דר"י אמר רב ע"ש]. לכך לב"ק דנקט גוזמא ומכשיר טובא א"ש. אבל לר"י דאמר מ' ונ' משמע דטפי לא א"כ שפיר מקשינן מנ"ל נ'. אך לפ"ז יקשה קושית התוס' אמאי קתני מ' ונ' דכיון דנ' מ' מיבעיא ע"ש [דהשתא דס"ל דטפי מנ' לא מכשיר ר"י ליכא למימר כדאמרי אינשי כמ"ש התוס' בשבת (ס:) ד"ה השתא ע"ש ועי' בריטב"א מ"ש בזה]:
<b><small>שם</small></b> <b>בגמ'</b> אלא מעתה לא תיהני צורת הפתח כו'. תמיהני דמה קושיא היא זו אטו מפורש בקרא דלא נקרא פתח טפי מרוחב י' אלא דאנן אמרי' דאין שם פתח ביותר ממה דמצינו בקרא. אבל בעושהו בצוה"פ ע"כ פתחא היא. כדפסלינן נמי פרצה בקרן זוית משום דפתחא בק"ז לא עבדי אינשי אעפ"כ בעושהו פתח מהני (כמ"ש התוס' לקמן (ו':) ד"ה דפתחא ע"ש]. ולמ"ש תוס' ד"ה א"מ מיושב קצת דהקושיא הוא אם איתא דשם פתח בכך היכא דאיכא צוה"פ הי' לו לעשותו שוה לאולם, עכ"ז קשה דממ"נ הא גם לדידן למסקנת הגמ' דלא ס"ל כרב ולא ילפינן כלל מהתם תיקשי למה לא עשאו שוה לאולם. וצ"ל דקפידא הוי במילתא מטעם אחר א"כ גם רב יכול לסבור כן. ומכח דיליף דיותר מפתח היכל ואולם לאו שם פתח עליו יהי' מוכרח ליישב נמי אמאי לא עשאו פתח ההיכל שוה לאולם מה ענין זה לזה וצ"ע:
<b>ולכאורה</b> אינו מובן ג"כ מ"ש התוס' אבל הא פריך שפיר כו' שוה לאולם דאכתי קשה דהוי לי' לעשות שוה לאולם כיון דהי' לו דלתות וכן הניח בקושיא בס' דרו"ח מרע"ק איגר ז"ל. אבל נראה דלק"מ דבהיכל פתח בעינן כדכתי' פתח אהל מועד וע"י צורת הפתח הקשו שפיר כיון דשם פתח עליו. אבל הא דמהני בדלתות הוא משום דסתום כמ"ש התוס' בלשונם דהויא כמחיצה מעלייתא] אבל אין שם פתח עליו כנ"ל. וכן יש לדייק בלשון המהרש"א אך לשונו צריך ביאור ע"ש:
<h4>דף ג.</h4>
<b>בגמ'</b> לא תיהני לי' אמלתרא דהא היכל אמלתרא הויא לי', קשה למה לי' לסיים דהיכל אמלתרא הו"ל בל"ז פשיטא דאי אין שם פתח עליו לא מהני אמלתרא כמו ברחב מעשר דלא מהני אמלתרא. ומדמהני אמלתרא ע"כ הטעם משום היכר, ונראה לומר דהא בגמ' לקמן (יא.) מיבעיא אי מהני אמלתרא על הרוחב, א"כ מוכח דגם בחשיבות פתח מסייע האמלתרא, והטעם י"ל דדרכם הי' לעשות אמלתראות על הפתח דייקא כמו שהי' בהיכל ואולם על הפתח משום שעיקר הנוי הי' אז במקום הפתח ולכך חשוב פתח ע"י האמלתרא כעין צוה"פ. או י"ל דע"י האמלתרא הוי כמו פתח דמלכין שכל פתח מצוירת וחשובה היא גבוה ורחבה ביותר לכך מוכיח הגמ' דהיכל נמי אמלתרא הו"ל ואעפ"כ עשרים הוא דגבוה כנ"ל:
<b><small>שם</small></b> <b>בגמ'</b> אלמה אר"א אמר רב כו' ואם יש לה אמלתרא אפי' גבוה יותר מכ' אמה כו'. ויש להקשות דילמא לעולם פליגי חכמים ור"י אי ילפינן מהיכל או מאולם ורב פוסק כר"י וחשיב פתח ביותר מעשרים. ומ"מ בלי אמלתרא פוסל רב משום דלענין היכרא ס"ל לרב כחכמים בסוכה דלמעלה מכ' לא שלטא בי' עינא. ור"י לטעמי' דמכשיר נמי בסוכה לא מצריך אמלתרא. ולחכמים דהכא לא מהני אמלתרא [משום דילפי מהיכל דלא הוי פתח יותר מכ'] אבל רב י"ל דס"ל בהא כת"ק ובהא כר"י כנ"ל לכך מכשיר דוקא באמלתרא. ואי נימא דמאי דאמר רב אחני' צריך למעט הוא לפסק הלכה א"ש דא"כ ע"כ ס"ל לרב דרחבה מי' פסולה וזה אליבא דת"ק דלר"י דיליף מפתחו של אולם ברחבה מי' א"צ למעט. אך אין זה הכרח דאפשר בת"ק דמתני' מתני הכי אבל איהו מצי ס"ל כר"י. ותו דהלא לרנב"י דפליגי בהיכר ומ"מ פליגי נמי ברחבה מי' ע"כ פלוגתא אחריתא הוא בשיעור הרוחב וס"ל דרחבה מי' נפיק מתורת פתח אף אי לא ילפינן מהיכל ואולם. א"כ גם אי ס"ל לרב כר"י בגובה מצי סבר ברוחב כת"ק. ומה"ט קשה נמי בגמ' במה דפשיטא להו מברייתא דר"ח ברי' דר' אבוה ומסתמא היא הברייתא דלקמן (י"א.) דתני שם רחב מי' צריך למעט. דלפמ"ש גם אותו ברייתא מצי ס"ל כר"י דיליף מאולם ומ"מ אמלתרא בעי משום היכר וברוחב י' פוסל מיהו זה יש לדחות דלא מסתברא להגמ' דלענין הגובה ניליף מאולם ולענין הרוחב לא ניליף. [ למאי דס"ד השתא דאכתי לא ידעינן הא דרנב"י והוי ס"ל דשיעור הגובה והרוחב תרוייהו ילפינן מפתח ההיכל או מפתח אולם וליכא לאפלוגי בינייהו]. מיהו לרב קשה די"ל דס"ל כר"י ואפ"ה בעי אמלתרא משום היכר כנ"ל. ואפשר דלשון המימרא דרב באמלתרא אפי' גבוה יותר כו' משמע להגמ' דכת"ק ס"ל דאל"כ איפכא הו"ל למימר דבאין לו אמלתרא לא יהי' גבוה יותר מכ':
<b><small>שם</small></b> <b>בגמ'</b> א"ל רב דל אנא מהכא מתניתא מי ל"ק כו' הי' נראה לפרש דהכי קאמר דאף אי לא פליגי באמת בפתח ההיכל ואולם מ"מ כיון דיהיב תנא דברייתא סימנא בפתח של היכל מוכח דגם ביש לו אמלתרא כמו בהיכל פסול ביותר מכ' א"כ פליגי אהדדי ודל אנא ר"ל האי חידוש דחידש לן דפליגי בפתח היכל ואולם אבל לפירש"י קצת קשה דהו"ל למימר כפשוטו דלישנא דמתניתא מסייע לי ומאי לשון דל בכאן:
<b><small>שם</small></b> <b>בגמ'</b> לרבנן קורה טעמא מאי משום היכרא. עי' בס' תורת חיים שהשיג על מ"ש הר' יהונתן דלר"י קורה משום מחיצה דא"כ קשה בסמוך דאמרי' אי אשמעינן בסוכה הו"א דבמבוי גם ר"י מודה כיון דלהילוך עבידא. והלא טעמא דר"י אינו משום היכרא כלל. ודבריו תמוהין דאדרבה אי לא הוי פליג ר"י הכי נמי במבוי ה"א דגם לר"י הוי משום היכרא. אבל טפי הו"ל להקשות על פירכת הגמ' איפלוגי בתרתי למה לי הא הכא טעם אחרינא היא. (וכן הקשה בתוס' רעק"א במשניות ע"ד הרע"ב שפי' ג' כ טעמא דר"י כמ"ש הר"י ע"ש]. וע"כ צ"ל לפי' הר"י כוונת המקשן הכא דל"ל לר"י לחלוק הכא משום דס"ל קורה משום מחיצה תיפוק לי' אפי' הוי טעמא משום היכרא הוי כשר כדס"ל התם בסוכה וע"ז תי' דהכא דלהילוך עביד י"ל דגם לר"י פסול דלא שלטא בי' עינא קמ"ל דכשר משום דלא ס"ל טעמא דהיכרא אלא משום מחיצה:
<h4>דף ג:</h4>
<b>בגמ'</b> אף למטה חללה י'. פי' רש"י דבחלל פחות מי' לא הוי מבוי. וכדבריו מוכח לקמן (ה.) בחקק להשלימה לי' דצריך לחקוק אורך שיעור מבוי. והרמב"ם (פי"ז מה"ש ה' י"ד) כ' דביש לו צוה"פ מהני גם פחות מי'. ודחה הרשב"א דבריו בעבודת הקודש שלו וז"ל ולא יראה לי שאין בדין שתתיר צוה"פ יותר ממחיצה ואין מחיצה פחותה מי' משמע מדבריו דמה"ט פסול פחות מי' דאינו מחיצה. וזה תמוה דכל שיש מראש עובי הקורה עד הקרקע י' שפיר הוי מחיצה, ואמת דלפי משמעות סתימת לשון הרמב"ם משמע דבצוה"פ בכל גווני מכשיר אף שאין מראש הקורה עד הקרקע י' וע"ז תפול קושי' הרשב"א שפיר. אבל אם באמת מראש הקורה איכא י' לא שייך טעם הרשב"א וגם קשה לפ"ז למה צריך לחקוק שיעור משך מבוי כיון דבמקום הקורה איכא י' הוי שפיר מחיצה אבל לפרש"י דבפחות מי' לא הוי מבוי] א"ש. ולשיטת הרמב"ם לא קשה כל כך לכל הטעמים די"ל דבכל גווני הואיל וניכר שהיא פתח ע"י צוה"פ דינה כפירצה שהיא פחותה מי' דאינה אוסרת ה"ה צוה"פ אף שהיא במלואה. אך לשון הרשב"א קשה כדכתיבנא. והנה מלשון הגמ' אף למטה חללה עשרה משמע דאפי' הקורה מונחת חצי' למטה וחצי' למעלה מי' פסולה אפי' יש שיעור טפח בהחצי שלמעלה וצ"ל הטעם דאין שם פתח כשאין החלל עשרה מיהו בב' קורות זו למעלה מזו והתחתונה למטה מי' אין סברא לפסול דכיון דהמבוי נכשרת ע"י הקורה העליונה שפיר י"ל דל על התחתונה וצ"ע:
<b><small>שם</small></b> <b>בגמ'</b> אמר אביי משמי' דר"נ כו' ורבא אמר כו' אפשר לומר דאביי קיבל לעיל מר' יוסף דפליגי התנאים ומ"ד כפתחו של היכל לא מהני אמלתרא ולא קיי"ל כוותי' ולכך י"ל ג"כ דאמות דמתני' באמה בת חמשה. אבל לרבא ס"ל כרנב"י לעיל דלא פליגי והיכל דקתני לסימנא בעלמא הוא וקיי"ל כברייתא זו ומדיהיב סימנא בהיכל משמע דהשיעור באמת בת ששה כהיכל. אך בתוס' ד"ה תניא לא כתבו כן:
<b>בתוס' ד"ה</b> כמ"ד בארבעה פי' ומשהו יותר דאל"ה הוי ארכו יותר על רחבו ואינו ניתר בלחי וקורה. וכ"פ התוס' לקמן (ה':) ד"ה ואי בשינוי קצת. ונראה לפע"ד דאין כוונת התוס' דצריך באמת להיות בחקק זה ארכו יותר על רחבו דלפ"ז לא מיתוקם האי דינא אלא במבוי שאינה רחבה יותר מארבעה וזה דוחק גדול. רק כוונתם דצריך להיות בחקק זה שיעור שהי' יכול להיות ניתרת בפ"ע בלחי וקורה וזה לא משכחת רק אי הוי משהו יותר. מיהו במשהו יותר סגי אפי' רחבה באמת טובא כיון דבאמת ארוכה הרבה חוץ מן החקק. וכן נמי מה דאמרינן לקמן (ה') למ"ד בארבעה האיך משכחת בתים וחצירות פתוחין ומשני בקרן זוית ג"כ אין הפי' דכל הדין מיירי כה"ג רק דבעי לאשכוחי להיות משכחת בה דין מבוי ושוב מותרת השתא אף שאין פתוחות לחקק הזה. דלענין לאפוקי מתורת חצר מצרפין שפיר מה שבתים וחצירות פתוחות בשאר המבוי להלן מן החקק כנ"ל פשוט. וכן משמע מסתימות הפוסקים. וכ"כ בחי' הגרע"ק איגר בשו"ע (סי' שס"ג סעי' כ"ו) דלא כמ"ש בחי' אבן העוזר בהיפוך ע"ש]:
<h4>דף ד:</h4>
<b>בגמ'</b> תאנה כגרוגרות כו', היא תאנה יבישה ואע"ג דבקרא תאנה סתמא כתיב צ"ל דהשאר הלכה [היינו לפרש באיזו שיערו בלחה או ביבשה הוי הלכה, ואין להקשות דא"כ קרא למה לי למאי דס"ד דדרשה גמורה היא די"ל כמ"ש רש"י בסוכה (ה':) שהפסוק מדבר בשבחה של א"י שצריכין לשער בפירותי' איסורין שבתורה ע"ש], או י"ל דסתם השיעור הוא בקטנה ביותר ע"י היבישות דתפסת מועט תפסת, אבל בזית דכתיב זית שמן דמשמע ששמנו אגור בתוכו א"כ אינה יבישה וכן ככותבת כתיב דבש להודיענו דבלחה מיירי ורימונים אפשר אין דרכן להתיבש:
<b><small>שם</small></b> <b>בגמ'</b> רמון כו' כלי בעלי בתים שיעורן ברימונים, פי' רש"י אבל כלי אומן העומד לימכר טהור בנקב קטן, ויתכן סברא זו בכלי שקיבלה טומאה שע"י שבר קטן ניטל שם הראשון שהיתה עומדת לימכר אבל שלא תקבל טומאה מכאן ולהבא צ"ע הטעם דאטו אומן לא יכניסנה לביתו לרימונים [אם נעשה בה נקב ואינה עומדת לימכר וצ"ע לדינא, וגם הרמב"ם (פ"ו מה' כלים) סתם הדין בכלי בעלי בתים הן לצאת מידי טומאה הן שלא יקבל טומאה ובאומן לא ביאר הדין, [אכן בפי' רש"י בסוכה (ו':) משמע דאפי' שלא לקבל טומאה שיעורו בנקב קטן]:
<b><small>שם</small></b> <b>בגמ'</b> ד"ת רובו ומקפיד כו' פירש"י על השערות ובתוס' פירשו על רוב הגוף, וי"ל דמודין התוס' דרוב שערות נמי חוצץ מה"ת דדין השערות בפ"ע אע"ג דלא הוי רוב הגוף, מיהו י"ל נמי דתלי רק ברוב הגוף והא דנימא חוצצת יש לפרש לצרף לחציצות אחרת שבגוף שיהי' בצירוף השערות רוב הגוף כמ"ש הרמב"ם (פ"ב מה' מקואות ה' ט"ו) לחלוק על הגאונים דס"ל דרוב השערות בלא רוב הגוף חוצצין ע"ש וע"ש ביו"ד (סי' קצ"ח), מיהו מה דפשוט בלשון רש"י והפוס' דאי רוב שערות קשורים חשוב רוב, צ"ע קצת דהא הקשר הוא רק במקום א' ואינו מיעוט אורך השערה ודוקא בטיט המכסה רוב משך השערות נקרא רוב שער וצ"ע לדינא, גם צריך לי עיון מה פי' מקפיד עליו בשערות אם יש בהם קשרים, ועל הקשר ודאי מקפיד והי' רוצה שלא יהי' קשר, אבל עתה שיש קשרים אינו רוצה לתלוש השערות וגם לא יתיר הקשרים, דלכאורה טעם מקפיד עליו הוא משום שעומד להסירם ממנו ובקשירות השערות לא שייך זה א"כ אפשר דדוקא אם מקפיד לתלוש אותו שער או להתיר הקשר חשוב מקפיד עליו וצ"ע:
<b><small>שם</small></b> <b>בגמ'</b> לימא בהא קמיפלגי מ"ד טפח קסבר מותר להשתמש תחת הקורה, לכאורה נראה דלכו"ע צריך להיות עכ"פ הטפח שתחת הקורה כדין דעיקר הקפידא היא על החלל שתחת הקורה כלשון המשנה מבוי שהיא גבוה והיינו במקום הקורה, אלא דלמ"ד אסור להשתמש לא מהני מקום הקורה בלבד וצריך שתמשיך עוד ג' טפחים, א"כ צריך עיון היכא דהקורה רחבה ד' טפחים לא ליסגי גם בארבעה כיון דכל תחת הקורה אסורין להשתמש, ולמה אמרו סתם בד' דמשמע דבכל גווני סגי בהכי, ונראה דד' מקום חשוב היא ומהני שפיר גם במקום האסור להשתמש דדוקא קורה טפח לאו היכר היא כיון דאסור להשתמש שם משא"כ ד' טפחים כנ"ל:
<b>ברש"י</b> ד"ה רוב שעורי' כו', ובשר המת להאהיל, לכאורה משמע דלטומאת מגע א"צ כזית, וכן הי' נראה דעצם כשעורה לאו דוקא עצם דכ"ש בשר בכשעורה אלא דגם עצם כשעורה מטמא, אכן (בפ"ו דעדיות מ"ג) מפורש דפחות מכזית אין שום טומאה והלכה היא דעצם כשעורה חמור לטומאת מגע מבשר, [וכ"מ באהלות (פ"ב מ"ה) ע"ש וכן (בפ' י"ג מ"ה) מוכח דפחות מכזית בשר דינו כעצם פחות מכשעורה], וא"כ בע"כ רש"י לא נקטו לדיוקא למעט טומאת מגע אלא דאפי' להאהיל סגי בזית, ובסוכה (ו':) פי' רש"י סתם מת ע"ש ד"ה רוב שעורי' כו':
<b>בתוס' ד"ה</b> מותר ולא רצה לפרש כו' משום דקאמר בתר הכי דכו"ע קורה משום היכרא משמע כו', לכאורה אין מובן דהא הגמ' בסמוך קאי אהא דשני תו דפליגי אי משום מחיצה אי משום היכרא ומשו"ה אמרינן ואב"א דכו"ע משום היכר], ומנ"ל להוכיח מהא על תירוצא דהכא דס"ל ג"כ דלכו"ע משום מחיצה, וצ"ל דס"ל להתוס' דכל לישנא כהאי בש"ס היכא דקאמר דכו"ע בעי ליישב אותו מ"ד דליהוי ככו"ע, וכיון דגם תירוץ קמא כבר נתישב אליבא דמ"ד משום היכרא תו לא הו"ל למימר דכו"ע משום היכר, ואי בעי לומר עוד שינויא הו"ל לומר ואיבע"א בהא פליגי, ומדנקט דכו"ע משום היכרא משמע דעד עתה לא נתישב אליבא דידי', ואע"ג דלקמן נמי בהא דקאמר דכו"ע אמרינן היכר דלמטה כהיכר דלמעלה נמי הוי כעין זה דבתי' הראשון דפליגי אי משום היכרא נמי משמע דאי הוי משום היכרא הוי סגי בטפח כהיכר דלמעלה, מ"מ לא דמי להכא דהתם כיון דלמ"ד משום מחיצה לא שייך לומר היכר דלמטה כלמעלה נופל שם שפיר האי לישנא דכו"ע ובלמטה כלמעלה קמיפלגי משא"כ הכא, ועי' במהרש"א שהקשה אגופי' דגמ' למה לא משני אליבא דמ"ד משום היכרא דפליגי אי היכרא לבני רה"ר כו' ע"ש, ואפשר דאפי' אי היכרא לבני רה"ר נמי לא מהני מיעוט טפח דצריך להיות עיקר ההיכר חוץ מהקורה:
<h4>דף ה.</h4>
<b>בגמ'</b> בגזירה שמא יפחות קמיפלגי קצת קשה לפמ"ש לעיל דלכו"ע תחת הקורה גופא צריך להיות המיעוט א"כ גם בקורה ד' שייך לגזור שמא יפחות המקום שתחת הקורה, ודוחק לפרש דממעט טפח לצד זה וטפח לתוך המבוי באופן שהקורה באמצע ושמא יפחות שייך רק בסופו ולא באמצע דאדרבה הלשון משמע דכל האורך ד' לתוך המבוי הוא וצ"ע.
<b>ברש"י</b> ד"ה ומ"ד ד' כו' דמחיצה שאינה ראוי' לד' לאו מחיצה היא כו' ובגזוזשראות כו', צ"ע דהא הכא הוי שפיר מחיצה לכל המבוי ומה בכך דלהלן מספח אינו מיעוט כיון דבמקום המחיצה אמרינן פי תקרה יורד וסותם, דבשלמא התם בגזוזטראות שם כל החלל שהמחיצות מקיפין אותו אינו מקום ד' אבל הכא המחיצה מקיף כל המבוי וגם צ"ע [מ"ש רש"י דאמרו רבנן דבטפי מעשרים וכו'] דהיכן מצינו דביותר מעשרים לא נימא פי תקרה יורד וסותם, ויותר הו"ל לפרש דס"ל השתא כרב לעיל דילפינן מהיכל דלאו פתח הוא ביותר מעשרים ונימא נמי דפתח שאינו לד' לאו פתח הוא, ואפשר לולי פירש"י יש לפרש איפכא דלמ"ד משום היכר, משהו היכר לא מהני משום דס"ל דהיכר דלמטה אינו כלמעלה אבל מ"ד משום מחיצה מהני מיעוט דמקום מחיצה לבד:
<b>בד"ה</b> תחילת מבוי כגון גבי חקק דהשתא קאתי לשויי' מבוי, קצת קשה אטו מי לא עסקינן נמי שהי' למעלה מי' ונתמעט אח"כ וחקק כדי להשלים לעשרה, מיהו לשיטת התוס' ד"ה סוף מיושב זה דכל היכא שנתקלקל ולא נשאר שיעור תו חשיב כתחילת מבוי, אבל לפי' רש"י דבעושה פס ד' אח"כ [כיון שכבר הי' מבוי אע"ג שאירע בו פסול] נמי מהני תיקשי הכא כנ"ל:
<b>בד"ה</b> בקרן זוית טפח מן הפתח בדופן האמצעי כו', וכ' התוס', דלא דק, ואפשר דגם כוונת רש"י אינו שכל הפתח נעשה מטפח על ג' טפחים, וי"ל דרש"י נמי ס"ל כדעת התוס' דלא נשאר בדופן המשך טפח שלם וגם לא נשאר ב' טפחים בצד השני בדופן האמצעי רק כוונת רש"י דהפתח כמו שעומדת אוכלת טפח מדופן אמצעי וג' מדופן השני ולעולם הפצימין אוכלין עוד והיכן כתב רש"י שנשאר באמצעי ג' טפחים דע"ז יוקשה קושי' התוס', אם לא שהי' הציור ברש"י על כזה כמו שהוא לפנינו וע"ז השיגו התוס' שפיר:
<b>ועי'</b> ברי"ף שפוסק כאביי בפחותה מי' דחוקק ד' על ד' במשך המבוי, ולכאורה תמוה דלמה לא יחוק כל רוחב המבוי וכ"כ הרא"ש וכ"כ בטוש"ע (סי' שס"ג סעי' כ"ו) דחוקק כל רוחב המבוי, וי"ל דעת הרי"ף כיון דבגבוה. מכ' פוסק כר"י דסגי בהמעטת טפח בלבד, והטעם מבואר ברש"י ור"י דלשוי' דופן צריך ד' אבל ביש בו גובה י' דנקרא דופן אלא דצריך למעטו מכ' שפיר סגי בממעט טפח, א"כ א"ש נמי הכא כיון דד' שיעור מבוי הוא שפיר מיקרי שם דופן על זו הקורה ושוב גם בצדדין סגי בטפח אבל טפח ודאי בעינן בכל רוחב הקורה כנ"ל, מ"מ יותר נראה כהרא"ש וכמ"ש בשו"ע, ועי, בב"ח שם מ"ש דע"כ איירי שרוחב המבוי אינה ד' דאל"ה הוי רחבו כארכו וכמ"ש התוס' כאן ד"ה ואי בארבעה כו', ולפע"ד אין זה מובן דא"כ יצטרך ג"כ להיות במשך מיעוט זה חצרות פתוחות והו"ל להפוס' לכתוב כן, וגם קשה לדעת אבי העזרי שהביא הרא"ש דפוסק כר' יוסף דסגי בארבעה הלא בגמ' מסיק בקרן זוית ולמה סתם הרא"ש דבריו, ע"כ נראה דלא בעינן אלא שיעור משך שיהי' ראוי להיות עליו שם מבוי אילו הי' פתוחין לתוכו חצירות, ולהכי אמרינן דמשכחת פתח בקרן זוית לכן הוי שוב שם מבוי עליו, ולכן כ' התוס' דצריך משהו טפח כדי שיהא ראוי להיות אורכו יותר. על רחבו אילו הי' רחבו ד' כהפחותה שבמבוי, אבל לעולם שפיר מצי להיות עתה רוחבו יותר לית לן בה כנ"ל ברור ודוק היטב:
<h4>דף ה:</h4>
<b>בגמ'</b> אוספי הוא דקא מוסיף, וקשה לפמ"ש רש"י ותוס' דבהעמידו לשם לחי אפי' הוי רחב ד"א לית לן בה א"כ מה בכך דמוסיף הלא איהו גופי' אי. הוי העמדה לשם לחי הוי כשר, בפרט למ"ש תוס' ד"ה ארבע דאם מעמידו לשם לחי קלא אית לה א"כ ה"ה בהוספה זו וצ"ל דמ"מ כיון שכבר נתבטל מתורת לחי ויצא עלה שם מחיצה. שוב גם התוספות בטל אל העיקר. וצ"ע אם מעמיד לחי אחרת אצל לחי זו הבולטת לפנים ממנה תוך המבוי אי מהני דגם אי המשכת הראשונה חשוב כמו דופן ליהוי כמעמיד לחי בחצי המבוי דמה שלפנים מהלחי מותרת ע"י הלחי. (כדאי' לקמן (י"ד:) דעושה לחי לחצי מבוי יש לו חצי מבוי]:
<b><small>שם</small></b> <b>בגמ'</b> ר"א אמר אפי' תימא במבוי ח' כו' הוי לי' ספק דבריהם. לכאורה תמוה אי הכוונה דהוי ספק אי רחב ד' אמות משום דא"י לצמצם א"כ גם ברחבה ט' והלחי הבולטת הוא ד"א לישתרי מכח ס' דבריהם דשמא אינו ד"א, ובדרבנן אזלינן לקולא אפי' בחד ספיקא ונראה דודאי כיון דלעיני הרואים נמשכת ד"א חל עלה שם דופן ויצאתה מתורת לחי אבל הכא לא שייך לומר הכי דהרואה יודע ג"כ דממ"נ מותרת והוי רק ס' שמא באמת הוא מצומצמת ד"א א"כ הוי ס' דבריהם כנ"ל:
<b>ברש"י</b> ד"ה חצר כו' אא"כ הוי מלואו בכותל כו' וקשה דלמה לי מלואו הא אם פרוץ מרובה על העומד נמי מיתסר. ואולי ס"ל לרש"י דכל שבכל הג' מחיצות ביחד יש עומד מרובה על הפרוץ כגון שבב' מחיצות אין שום פירצה אף שבהג' פרוץ מרובה כשר וצ"ע וגם לקמן במשנה (ט"ו.) משמעות פי' רש"י עצמו אינו כן ע"ש
<b>בתוס' ד"ה</b> ק"ו כו' אבל שיועיל עומד מרובה בכל ד' מחיצות כו'. דבריהם תמוהין מאוד דאי ס"ל דל"א להתיר עומד מרובה במבוי רק על המחיצה הרביעית כדין הלחי. א"כ הא דפליגי אי פירצת מבוי בד' או בעשר במאי פליגי. וגם מכל הפוס' משמע דעומד מרובה מהני בכל ד' מחיצות של המבוי וצע"ג. אח"כ ראיתי בס' אבן עוזר כ' פי' בתוס' ע"ד הפלפול והוא רחוק. לכן מוכרחין לפרש כוונתם על הס"ד דגמ' דקאי גם למ"ד פירצת מבוי בד' א"כ הפי' דבמחיצה ד' דאית בי' קולא דמהני לחי וקורה אית בי' נמי קולא דעומד מרובה אבל בשאר המחיצות ס"ל פירצת מבוי בד' א"כ ע"כ הטעם משום דעל כולן א"י ללמוד מלחי משום דיו כנ"ל. ועי' במהרש"א שהקשה דנימא עומד מרובה בכל ד' מחיצות תוכיח כו'. ותירוצו דחוק דלקמן בפס ד' איכא סברא לכך לא חשבו לפירכא אבל הכא דליכא סברא אלא מכח דיו שפיר הוי פירכא. ונ"ל דכוונת התוס' אינו אלא דליכא למילף מטעם דיו אבל אין הדין ברור ולא מצי למיעבד פירכא מינה דאימא ה"נ דבכל המחיצות מהני. ועי' מ"ש לקמן (ו'.) ד"ה שאני התם]:
<b>בד"ה</b> אינו דין כו' כ"ש דמהני היכא דסותמו טפי כו' ר"ל כיון דדין פס ד' טפחים משום מחיצה היא ממילא גם בבולט מעצמו ד' אמות כ"ש דמהני טפי. וע"ז הקשו דנימא פירכא דבמבוי לא מהני פס ד"א ובחצר מהני. אבל פס ד' טפחים גם במבוי מהני. ודברי מהרש"א דפס ד' טפחים מהני בחצר דמשמע דבמבוי לא מהני] צע"ג:
<b>בא"ד</b> וליכא למימר פס ד' יוכיח. לכאורה טפי הו"ל למימר מה לחצר שניתר בפס ד' אמות וע"ז לא הי' התי'. ודברי מהר"ם לובלין אין מובן לי. אבל נראה דמה לחצר כו' פשיטא להו דלא שייך למיפרך הכא דבאמת עיקר מילתא דלחי ופס קולא היא לגבי מבוי דא"צ פס וסגי לחי. והגם דנצמח מזה חומר דכיון דאין ההיתר מכח מחיצה אלא משום היכר שוב באורך ד"א נפיק מהיתרא דלחי מ"מ עיקר התיקון דלחי ולא פס קולא חשיב כנ"ל לכן הציעו הקושיא בדרך פס יוכיח וגם ע"ז תי' דהיא מצד הקולא כדכתיבנא. ועי' במהרש"א [מ"ש דלשון התוס' אינו מדוקדק דהו"ל למנקט פס ד' טפחים דמהני בחצר יוכיח]. ודבריו תמוהין דע"כ הוכרחו תוס' להקשות ספס ד"א דפס ד' טפחים ודאי מהני גם במבוי מטעם לחי העומד מאליו וצע"ג ליישב כוונתו בזה. וצ"ע לדינא לשיטת רש"י אי פס ד"א העומד מאליו מתיר בחצר. ועי' בחי' הריטב"א דנראה דמתיר:
<b>בד"ה</b> תאמר וא"ת והיא גופא נילף בק"ו כו'. וקשה דהא התוס' כ' לעיל ד"ה ק"ו דעל שאר המחיצות ליכא ק"ו משום דיו. ואפשר קאי הכא לר"ט דהיכא דמיפרך הק"ו ל"א דיו דר"ה ס"ל כר"ט כמ"ש התוס' בקידושין (ה) ד"ה חופה א"כ שפיר הקשו מ"ט דר"ה דאמר בארבע דלדידי' מצי למילף בק"ו כנ"ל] וצ"ע:
<b>בא"ד</b> וא"ת כו' משום דלא התרתיו אלא בעומד מרובה כו'. הלשון תמוה דהא פס ד' לא הוי עומד מרובה ואפי' הכי מתיר בחצר וצ"ל כוונתם דלא התרתיו אלא בפס דהוא מרובה על הלחי מיהו בעיקר דבריהם צ"ע מה ס"ל להתוס' במבוי שהעומד מרובה בדופן הרביעית אי כה"ג נמי פירצתו בד' א"כ אכתי איכא פירכא טובא דבזה לא שייך לומר היא הנותנת (כיון דאיכא עומד מרובה שוב דמי לחצר]. אם לא דס"ל דכה"ג כו"ע מודין דפירצתו בי' וקשה מנ"ל ע"כ נילף לה מחצר והא איכא פירכא מה לחצר דגם בפס ד"ט פירצה בעשר משא"כ במבוי. ודוחק לומר דגם בפס ד"ט סברי התוס' דיהי' פירצת מבוי בעשר כדין חצר וצ"ע ודו"ק:
<b>בד"ה</b> שפרצתו בד' כו' דגמירי דבעי פס ד'. לכאורה הפי' גמירי מסיני כדנקטו לעיל. ולפ"ז בחצר ב' מחיצות ולחי לא יתחייב הזורק לתוכו מרה"ר אלא במבוי. ולא מצינו זה בפוס'. ואפשר הפי' גמירי קאי על האמוראים דלא פלפלו בזה למילף ק"ו שיועיל לחי וקורה לחצר וע"כ דגמירי להו דהי' התקנה בחצר דוקא פס. אבל מה"ת מהני לחי בחצר כמו במבוי וצ"ע בכוונתם:
<h4>דף ו.</h4>
<b>בגמ'</b> שנפרץ בקרן זוית. עי' בריטב"א שהקשה מרבי אמי ורבי אסי דלעיל דביותר מג' מיפסל ומ"ט הכא שיעורו בד' ותי' צ"ע קצת. ועי' במג"א (סי' שס"ה ס"ק ג') דכיוון ג"כ לדבריו. ויש לחלק דה"ט הכא שיעורו בד' כמ"ש תוס' ד"ה אחד זה משום דב' הפתחים הם בכותל אחד אמרינן לא שביק אינש פתחא רבה כו' משא"כ לעיל בנפרץ בצידו כל ביותר מג' פוסל אצל ראשו. מ"מ צ"ע לדינא די"ל דהכא מיירי דהפתח אינו אוכל בצד המבוי אלא שתים ומחצה כיון דהוא באלכסון:
<b>ועי'</b> ברי"ף שמביא אהא דרב אמי ורב אסי דאיירי בגדודי. א"כ נראה דפוסק דפרצת מבוי בד' והרא"ש נראה דלא הי' לו כן הגי' ברי"ף. ובאמת תמהני על הרי"ף לגי' שלפנינו א"כ איך פוסק דעומד מרובה עה"פ מהני במבוי הא מוכח בגמ' דהא בהא תליא דלמ"ד פרצת מבוי בד' איכא פירכא וליכא למילף מחצר ע"ש. וכן קשה על הר"מ שהביא הרא"ש דפוסק כר"ה דפרצת מבוי בד' ע"ש]:
<b><small>שם</small></b> <b>בגמ'</b> שאני התם דקא בקעי רבים, לכאורה יש להוכיח מהכא דבחצר נמי אי בקעי בה רבים פרצתו בד' דאל"ה מה משני הגמ' לעיל (ה':) דס"ל דפרצתו בעשר הא מ"מ חומר במבוי מבחצר בבקיעת רבים. אכן הפוס' לא כתבו כן [כמבואר בטוש"ע (סי' שס"ה סעי' ג') ובט"ז ובמ"א שם וכ"מ לקמן (ח'.) במבוי שנפרץ במלואו לחצר ע"'ש]. ומצאתי אח"כ בס' אבן עוזר שתמה כן על הט"ז ומ"א. אכן נראה דלק"מ דהטעם בחצר דאין בקיעת רבים פוסלת הואיל והיא רשות רק ליחידים אבל מבוי דלרבים נעשה בקיעת רבים כזו פוסלת. ומה"ט אין בזה קל וחומר דבקיעה דחצר לאו בקיעת רבים נקרא כנ"ל:
<b>בתוס' ד"ה</b> אחד זה כו' דלא פליג אדר"י כו'. ולא רצו לאוקמא דהתם מיירי בדאיכא גידודי דדוקא פרצה שייך לפרש בגידודי אבל שם דלא הי' שום מחיצה וקאמר עושה פס כו' משמע גם בלי גידודי. אבל צ"ע דפשט הגמ' לא משמע כן ומנ"ל דלא פליג על רב יהודה:
<b>בד"ה</b> רב אמר כו'. הוכיחו כפי' רש"י דאל"ה קשה גם לרב דביותר מי' אפי' בצוה"פ צריך למעט. אבל לרש"י ניחא הואיל והעמדת הצוה"פ אינו בסמוך לרה"ר לכך מודה רב דא"צ למעט אבל צ"ע טובא דאדרבה לרש"י החילוק דחוק כיון דעקמימותו למבוי הוי כמו לרה"ר א"כ לרב יהי' צריך למעט. אבל אי נימא דלא כפי' רש"י א"ש טפי די"ל דהא דרב ס"ל צריך למעט היינו כשהצורת פתח במקום הרחב מי' דכיון דלאו פתח הוא לא מהני הצורה כלום דאין פתח רחב מי'. אבל כשהפתח במקום הפתוח לרה"ר דשם ליכא י' נהי דעקמימות הוי י' ומחשיב המבוי כמפולש להצריך צוה"פ מ"מ מועיל שפיר העמדת צוה"פ במקום הפתוח לר"ה כיון דשם אינו י' חשיב פתח כנ"ל. וי"ל דאפי' מאן דחולק אפירש"י דהיינו הר"י דס"ל דעושה צוה"פ בא' מצדדים לא בעקמימות כדמייתי הרא"ש בשמו. דהוא ג"כ מפרש כדפירש"י דאילימא ביותר מעשר קאי על העקמימות דשם הוא יותר מעשר אבל בצד הפילוש לרה"ר אינו רחב מעשר ושפיר מהני שם צוה"פ גם לרב כנ"ל. דנהי דהעקמימות עושהו כמפולש מ"מ כיון דעיקר הפילוש אין בו עשר מהני שפיר צוה"פ. אח"כ ראיתי בחי' הריטב"א שתי' כן ובס' בית ישראל ראיתי אריכות בזה:
<b>בד"ה</b> ולחי וקורה כו' ויש להקשות לרב דצוה"פ לא מהני ברחב מי' מה יתרץ כאן וכן הקשה במהרש"א. ולכאורה הי' אפשר לומר דאם מעמיד הצוה"פ באמצע באופן שחלל הפתח בין הקנים אינו יותר מי' אפשר דמודה רב דמהני ודוקא היכי דאיכא בין הקנים יותר מי' ס"ל לרב דלא מהני צוה"פ. דהא משמע לעיל דמהיכל יליף לה דהוי צוה"פ ולא הוי רחבה יותר מי' א"כ לא מוכח אלא היכא שכל החלל הוא בין הקנים. וא"כ י"ל דרב מפרש הכא כן שעושה הצוה"פ באמצע [דצוה"פ מהני אפי' אם הוא רחוק מן הכותל כמ"ש האחרונים דלא כמ"ש בבכור שור לקמן (י"א.) להכריע מד' התוס' דלא מהני ע"ש] ובזה הי' נדחה נמי מה שהקשו התוס' לעיל להמפרשים במבוי עקום דעושה צוה"פ בסוף המבוי הו"ל לגמ' לאקשויי נמי לרב דברחב מי' לא מהני צוה"פ ע"ש. ולהנ"ל א"ש די"ל דמעמיד הצוה"פ באופן הנ"ל. ומדלא תי' התוס' הכי מוכח דס"ל דכל היכא שאם לא יהי' התיקון של צוה"פ יהי' רחב מעשר בפרצה זו ס"ל לרב דלא מהני צוה"פ בשום פנים:
<h4>דף ו:</h4>
<b>בגמ'</b> איבעיא להו לחנניא כו' צריך לנעול כו'. נראה דבעיא זו נ"מ נמי אפי' אי הלכה כת"ק מ"מ היכא דליכא צוה"פ אלא דלת דודאי מהני גם בלי משקוף אע"ג דלא הוי צוה"פ דמ"מ סתום הוא ובזה יש להסתפק אי צריך לנעול ולכך כל הני אמוראי ור"נ דאמר פניוהו לעפרייהו מצי סברי כת"ק דסגי בצוה"פ אבל כשעושה דלת בלי צוה"פ צריך להיות ראוי' לנעול. מיהו לכאורה יש להוכיח מדברי התוס' לעיל (ב':) ד"ה ואבע"א **אבל י"ל דמסך שאני כדמשמע לעיל (ב'.) בתוס' ד"ה אשכחן בשם הר"נ דפרוכת לא הוי כדלתות. וכ"מ בזבחים (נ"ה:) דוילון לא הוי סתימה דלצניעותא בעלמא הוא. אך לפי' התוס' שם ד"ה הוא י"ל דהיכא דאיכא פרוכת לבד בלא דלת הוי סתימה. וכ"מ לקמן (פ"ו:) דפרוכת הוי מחיצה וכמ"ש ברמ"א (סי' שט"ו סעי' א') ובמג"א שם. אך לקמן (ח'.) במבוי עקום דהוי בסורא דכרוך בודיא כו' משמע דפתח בלי צוה"פ לא הוי פתח ע"ש. ועי' בב"י (סי' שס"ד) מ"ש לדעת הרמב"ם דאיכא נ"ח בהאיבעיא דהכא גם לת"ק. אכן הרשב"א הוכיח דהלכה כחנניא מדבעי הכא אליבי' כמ"ש הכ"מ (פי"ז מה"ש הל' י') בשמו ע"ש:** דפתח בלי צוה"פ לא מהני דהא המסך דפתח החצר הי' כמו דלת ע"ש וצ"ע:
<b>בתוס' ד"ה</b> וכ"ת בסוה"ד דמדאורייתא דמדאורייתא אין חילוק בין י"ג לי"ו כו'. נראה פי' דבריהם דהכא כיון דרה"ר עוברת בתוכו. מדאורייתא אין חילוק דלעולם הוי ר"ה אבל חכמים לא התירו ברוחב יותר מי"ג כ' וכן נראה כוונת מהרש"א אלא שקיצר בלשונו ושלא כדת השיג עליו בס' פ"י בפ"ק דשבת ע"ש [כמ"ש בזה באריכות בשבת (ו'.) בביאור דברי התוס' ד"ה יתר ע"ש]:
<b>בד"ה</b> ומי עבדינן כו' וי"ל כו'. ויש להוסיף על דבריהם דהא לא מצינו לשום מ"ד דבמבוי עקום יצטרך דלתות דגם אי תורתו כמפולש מ"מ לא דמי ממש כמפולש. ולכך אף אי מפולש בעי דלתות מ"מ במבוי עקום י"ל דמהני צוה"פ [ומ"מ שפיר מתרצינן בגמ' דכיון דלא סתרי אהדדי אפשר להחמיר גם במבוי עקום להצריך דלתות]:
<b>בד"ה</b> כאן כו' ועוד דהתם היתה כנגד רבים כו'. קצת קשה דכיון דלולי הבת קול דהלכה כב"ה הו"א דחריפי טפי עדיף א"כ י"ל נמי דר"א הוי חריף טפי כמו שיצא הב"ק שהלכה כמותו בכל מקום. ואפשר דוקא ב"ש במקום ב"ה דלא הוי יחיד נגד רבים כל כך היו מסופקים דחריפי טפי מהני אע"ג דב"ה היו מרובין מב"ש. אבל לא ביחיד נגד רבים. או דכיון דכבר יצא ב"ק דהלכה כב"ה הוכיח לן דרבים עדיף מחריפות:
<h4>דף ז.</h4>
<b>בגמ'</b> ה"ק סרטיא מכאן ובקעה מכאן נעשה כבקעה מכאן ובקעה מכאן, וקשה דלמה לי זה הפי' נעשה. ונראה לפרש דהו"א דצריך להיות הצוה"פ במקום הסרטיא הואיל ושם הוא רה"ר קמ"ל דדומה ממש לבקעה מכאן ובקעה מכאן דאין נ"מ באיזה צד יעשה הצוה"פ:
<b>בתוס' ד"ה</b> כגון וא"ת כו', ולולי דבריהם הי' אפשר לפרש דכדי שינטל מן החי וימות אין הכוונה. על בע"ח זה שימות אם ינטל ממנו כסלע. אלא שיהי' נמצא ב"ח קטן שימות ע"י חסרון כזה. והי' להם בקבלה שבשיעור סלע כן הוא. א"כ א"ש הכל דלעולם לכו"ע שיעור חסרון הוא פחות משיעור מיתת בהמה זו רק מן החי דעלמא אמרינן ולכך שפיר אנו רואין דלא מייתי בכשיעורים הללו כנ"ל וא"כ הא דאר"י א"ש וכן לטריפה לא קאי אגולגולת כשיטת ר"ת שהביאו התוס' בחולין (מ"ב:) ובבכורות (ל"ז:) משא"כ בחסרון בשדרה דשיעורו בחוליא אין לחלק ולומר דדוקא בב"ח קטן אמרי' הכי, דכיון דע"י חסרון חוליא ימות א"כ גם בבע"ח גדול ימות בחסרון חולי' דידי']:
<h4>דף ח.</h4>
<b>בגמ'</b> ומי חיישינן כו' והתנן אשפה ברה"ר כו'. צ"ל דס"ל כל"ק דר"נ דבסמוך דחכמים אוסרין דאי כלישנא בתרא דחכמים מתירין ולא חיישי לשמא תנטל אשפה א"כ א"ש מתני' כחכמים. אבל ללישנא קמא דחכמים אוסרין בודאי ורבי ספוקי מספקא לי' פריך שפיר:
<h4>דף ח:</h4>
<b>בגמ'</b> א"ר כהנא כו' ד' אמות אינו מניח כו' אלא כנגד הקצר. נראה דגם אם רוצה למעט ולהניח את הקורה תוך ד"א במקום הארוך לא מהני כיון דשם מבוי אחרת עליו. ואע"ג דבתוך ד"א דאמרינן בסמוך דבאלכסונו יותר מי' אינו מניח אלא נגד הקצר כ' שם הריטב"א דמ"מ יכול להניחו לפנים ממנו שלא יהי' באלכסונו כל כך. מ"מ הכא מודה הריטב"א כיון דאינו מקום לקורה כלל משא"כ התם דלא הוי האיסור אלא מכח שבטל שם פתח ברוחב טפי מי' וזה יכול למעט כנ"ל:
<b><small>שם</small></b> <b>בגמ'</b> אבל יש באלכסונו יותר מעשר דברי הכל כו' כנגד הקצר כו'. מסתימת הלשון הי' נראה דכיון דבכל אלכסונו א"י להעמיד הקורה צריך דוקא להעמידו במקום הקצר דכיון דאמר ד"ה משמע דלא פליגי תו כלל. אבל בחי' הריטב"א כ' דמ"מ רשאי להעמידו באלכסון קצת עד שיעמידנו על שיעור עשר. וקשה לשון ד"ה דהא אכתי פליגי נמי במבוי כזו (דלרבא גם כה"ג אינו רשאי להעמיד באלכסון וגם לפ"ז לכאורה מילתא דפשיטא הוא ומאי קמ"ל ר"כ. מיהו זה לק"מ דהו"א כיון דרוחב המבוי אינו יותר מי' הוי שפיר שם פתח גם כשאלכסונו מרובה מעשר קמ"ל דלא. אך יש להבין למה לא הביאו בגמ' דין זה בכל מבוי שב' הדפנות שוין ורוצה להעמיד הלחי בתוכו באלכסון של יותר מי'. ונראה דכה"ג שפיר מהני כיון דרוחב המבוי הוא פחות מי'. ודוקא הכא שאני משום דלולי הלחי היא פרוצה לגמרי מעבר הב' וכל המחיצה ע"י הלחי שמעמידו באלכסונו לכך צריך שלא יהי' יותר מי' כנ"ל. [וכ"כ הט"ז (סי' שס"ג ס"ק כ"א) להוכיח מדברי הטוש"ע שם. אכן לפמ"ש בקרבן נתנאל ליישב דברי הרי"ף מוכח דאפי' בכה"ג אינו רשאי להשתמש אלא נגד הקצר ע"ש]:
<b>בתוס' ד"ה</b> הכל מודים בסוה"ד ורבא נמי אית לי' כו' משום היכרא ובסמוך מודה רבא כו' בין לחיים היכא דרחב ארבעה. וקשה דגם לדבריהם כיון דכל הטעם לאסור בלחי ולהתיר בקורה הוא משום דלחי משהו אבל קורה טפח א"כ לרבא דבפחות מד' אין איסור אלא בד' שוב רחב טפי מקורה ומ"ט אסור ועי' במהרש"א. וצ"ל דעיקר הגזירה הי' על לחי במבוי הפתוחה לכרמלית ומטעם לא פלוג אסרו גם בפתוחה לר"ה כשיש בה שיעור ד' דעשאוהו ככרמלית וממילא כשיעור ד' מיתסר. אך לפ"ז קשה דיותר הו"ל למימר דרבא מודה בפתוח לכרמלית דאסור בלחי משהו והיא מטעם דלחי משהו שייך גזירה טפי מבקורה. ולמה הוצרכו למינקט היכא דרחב ד'. [ועי' במלחמות מ"ש לדעת הרי"ף דגם ברחב ד' מותר לרבא]:
<h4>דף ט.</h4>
<b>בתוס' ד"ה</b> שאין בגובהן ג' וא"ת כו' ולולי דבריהם הי' נראה דודאי בקורה ארוכה על ב' המחיצות מותר אף שגבוה כמה יותר מן המחיצות עד עשרים. אבל הכא שאני כיון דצריכין לומר לבוד להדפנות ואיך נאמר לבוד בגבוהין מן הדפנות וצריכין לומר חבוט להיות ממש כמונחין למטה כדי שנאמר לבוד. וזה דוקא תוך ג' דגם על הגובה תוך ג' אמרינן לבוד. משא"כ בעלמא אמרינן חבוט אף בגבוה יותר הואיל וא"צ ממש להיות כמונח למטה כנ"ל:
<b>בד"ה</b> תוך הפתח לאו משום דנחשב כמבוי בפ"ע כו'. ולא סיימו אלא מ"ט. ומשמע דחשוב כמבוי אחד והלחי הב' שמעמיד עתה מתיר כל המבוי ומבטל שם לחי מן הלחי הראשונה. אבל קשה דהא אמרינן בסמוך דכל הלחיים העומדין תוך ג' לדידן ולרשב"ג תוך ד' חשובין כלחי אחת א"כ גם הכא דע"כ תוך ג' להפתח מעמיד הלחי ושוב אסור להשתמש נגד הראשונה. ואמת דצ"ע בעיקר הדין הנ"ל דבסמוך כיון דלבוד להחמיר לא אמרינן. (כמ"ש הרא"ש בסוכה (פ"א סי' ל"ג) ובטור (סי' תרל"ב) ובד"מ (סי' תק"ב) אך המג"א שם השיג עליו והקשה ג"כ מהא דהכא כנ"ל ע"ש] וגם בשו"ע השמיטו כל הדין ומ"מ הא ברייתא וגמ' מפורשת הוא. ואע"ג דאנן קיי"ל כרבא דבין לחיים מותר מ"מ נ"מ נמי לדידן בפתוח לכרמלית וברחב ד' דגם לחי הסמוכה לה תוך ג' מיתסרה. מיהו בתוס' כאן נראה לי לפרש דמעמיד הלחי עתה לרוחב המבוי ועל לחי הראשונה סומך לחי זו לרוחב חלל הפתח ובכה"ג א"ש:
<h4>דף ט:</h4>
<b>בגמ'</b> אמר רבה ומותבינן אשמעתין חצר קטנה כו'. לכאורה קשה דילמא מיירי התם בחצירות שכבר נתקנו בצד א' מהן בפסין ושוב אוסר עתה פירצה זו ולא מהני לחי. דדוקא בצד אחד מהני אבל ג' מחיצות בעינן שלימות. וי"ל דמשמע לי' דגדולה משמע שהיא גדולה קצת לגבי הקטנה אבל לא גדולה כל כך להיות נשאר. עוד עומד מרובה על הפרוץ. א"כ ע"כ הכשר דגדולה ע"י פס הנשאר. (ואם היתה הגדולה פרוצה מצד א' ונתקנה בפס שוב לא הי' מועיל הני גיפופי להתיר משום פס דדוקא בצד אחד מהני כנ"ל] וממילא מוכח דאיירי בחצירות שהם סתומין מכל ד' רוחות דקטנה דומיא דגדולה קאמר כנ"ל:
<b>ברש"י</b> ד"ה בנכנסין כו' בשתים וג' אמות דהנך גיפופי כו' נראין שלא מאותו הכותל הי'. ואין מובן למה לי האי טעמא כיון דמרוחק ב' וג' אמות אף אם נעמיד שם בכוונה לחי גמורה לא יועיל. דלחי צריך להיות אצל הפרצה או תוך ג' להפרצה משא"כ הכא שהרחיקה מסיום הכתלים ב' וג' אמות. ואפשר דק"ל לרש"י כקושית התוס' ד"ה כותל כו' דלשיטה רש"י לעיל יהי' כאן הכותל הנכנס מן הקטנה להגדולה היא גופה לחי להתיר ממנה ולפנים וע"ז תי' רש"י דנראה שלא מאותו כותל כעין תי' של הריצב"א בתוס':
<h4>דף י.</h4>
<b>בגמ'</b> לחי המושך כו' וש"מ נראה מבחוץ כו' עי' פירש"י וע"כ צ"ל לפרש"י דגם הכותל מבוי שכנגדה מושכת ת עד סוף הלחי דאל"ה בלחי היוצאת משיעור מבוי פשיטא דבין לחיים אסור כיון דליכא שום מחיצה רק הלחי, וכ"כ הריטב"א בחי'. מיהו קשה מנ"ל באמת לדייק דנראה מבחוץ מהני דלמא הפי' איפכא שהעמיד לחי של אורך ד' אמות באורך ד' אמות ראשונות של המבוי והוי נראה מבפנים דבהא כו"ע מודו דמהני ושפיר נקרא זה ג"כ לחי המושך עם דופנו של מבוי כיון דשיעור לחי מעט והוא מושך ד"א תוך אורך המבוי. ואפשר דלא רצה לפרש בכה"ג דהוי נראה מבפנים ושוה מבחוץ כיון דקאמר ומשתמש עם חודו הפנימי כדי להשמיענו דבין לחיים אסור. ובנראה מבפנים י"ל דמלתא דפשיטא היא דבין לחיים אסור כיון דכל ההיכר אינו אלא מבפנים רק אי ההיכר מבחוץ הוי שפיר רבותא דמ"מ בין לחיים אסור כנ"ל. מיהו אכתי קשה דאפשר לפרש שהי' נראה מבפנים וגם מבחוץ כגון שהעמיד לחי של ד"א אצל אורך דופן א' של המבוי כנ"ל והמשיכו קצת חוץ מהדופן להיות נראה נמי מבחוץ:
<b><small>שם</small></b> <b>בגמ'</b> תנא כו' ר"י אומר א"צ למעט. לפי מה דמסקינן לעיל דת"ק ור"י בגובה כ' פליגי אי למעלה מכ' שלטא בי' עינא. או לפמ"ש הר"י דפליגי אי קורה משום מחיצה או משום היכרא. א"כ צ"ל דבתרתי פליגי דברוחב מעשרה לא תליא בזה רק אי יצא משיעור פתח ור"י מפתח מלכין גמיר לענין הרוחב מי' ויש לעיין אי לר"י לא מיפסל שום פירצה אף ביותר מעשר. או דוקא במחיצה רביעית דהתירו חכמים בלחי וקורה אף שנפרצה במלואה כל שיש עליו שם פתח. וע"ז ס"ל לר"י דגם בטפי מי' חשוב פתח. אבל בג' דפנות דמחיצה בעינן ובנפרצה במילואה אוסר ה"ה טפי מי' י"ל דאוסר. ואי נימא דלעולם מתיר ר"י פרצה יותר מעשר א"ש טפי הדמיון דמדמינן לה לפסי ביראות דהא שם בכל הד' מחיצות מתיר ר"י עד י"ג אמה. מיהו לקמן (י"ט:) מוכח דמודה ר"י בעלמא דפרצה בי' פוסל ע"ש דקאמר זו תורת מחיצה עלי' ופרצותי' בעשר כו' וע"ש בחי' הריטב'"א ג"כ:
<h4>דף י:</h4>
<b>בגמ'</b> עושה פס גבוה עשרה. לשון הגמ' משמע דא"צ להגיע עד הקורה. וי"ל דגם למ"ש התוס' לעיל (ט'.) ד"ה שאין כו' דצריך להיות קורה ע"ג מבוי ממש. מ"מ הכא י"ל כיון דמונחת על ב' דפנות שפיר הוי היכרא אף שנעשין עתה ב' מבואות חלוקות. מיהו הפוס' הביאו בשם הירושלמי דצריך להגבי' הפס עד הקורה:
<b>בתוס' ד"ה</b> עושה כו' אי איכא כו' יותר מעשר. קשה דהא ודאי הכי מיירי דאי לאו הכי נמצא דהמבוי רחבה יותר על ארכה כיון דרחבה כ'. ומ"ש התוס' צריך למבוי זו צוה"פ כו' פי' במקום העקמימות היינו מסוף ד"א עד סוף המבוי. וקשה לי א"כ למה לי פס ד"א גם פס משהו וצוה"פ מן הפס עד סוף המבוי מהני דהא צוה"פ מחיצה מעליא הוי וצ"ע:
<b>בד"ה</b> ועושה כו' דמופלג מן הכותל שלש כו'. פי' אם נאמר לחשוב פס זה ללחי רחבה א"כ מיפסיל הואיל ויש הפסק בין הלחי להמבוי. אבל בעושה לחי חדשה שפיר מהני דנחשב זה הפס למחיצות המבוי וסומך עתה הלחי למחיצה זו כנ"ל דאין נראה לפרש דלשיטתם מעמיד הלחי דוקא מעבר הב' אבל לחי אצל הפס לא מהני] וברוחב כ' דעושה פסין מב' הצדדין לא יתכשר אלא בקורה למעלה על הפסין] דרש"י לא פי' כן רק הפי' כנ"ל:
<b>בד"ה</b> עור העסלא כו' היינו שהטומאה והכלי תחת העור. כוונתם דוקא תחת העור השלם לא במקום הנקב כדמסיימי דאע"ג דמצרפין הנקב אבל האוהל הוא רק במקום הסתום. ומ"ש יש בה פותח טפח הרישא דמתני' נקטו אבל עיקר הי' להם להביא הסיפא דשם דגם באין בארובה פותח טפח מ"מ תחת הארובה אין שם אוהל ע"ש בסוכה ותבין:
<b>בד"ה</b> ואצבעיים כו' וכן משמע כו', קשה לי מאי ראי' משם דלמא מיירי התם דהעומד שאחר הפרצה הוא מרובה על הפרצה וכגון דהמבוי ארוכה הרבה. ובכה"ג דהעומד מרוח אחת מרובה על הפרוץ לא אמרינן אתי אוירא כו' כדפרש"י ד"ה וירחיק אמה ע"ש וצ"ע:
<h4>דף יא.</h4>
<b>בגמ'</b> מה ליתר מעשר שכן לא התרתה בו אצל פסי ביראות. וה"ה דהו"מ למימר שכן לא התרתה אצל מחיצה רביעית במבוי בלחי וקורה אבל פרוץ אפי' במלואה התירו בלחי וקורה. מיהו לכאורה קשה אטו לא חמור פרוץ מרובה מפירצת מחיצה רביעית הלא מה"ת בג' מחיצות סגי. והוי שפיר ק"ו מה מחיצה רביעית דהוי רק מדרבנן לא התירו בצוה"פ בפרוצה יותר מעשר מכ"ש פרוץ מרובה בהג' דפנות דמה"ת לא הוי מחיצה [כמ"ש התוס' לקמן (י"ז:) ד"ה עושין ע"ש] ודאי לא התירו בצוה"פ ויש ליישב אבל לפמ"ש לקמן שם ריש פ"ב דפרוץ מרובה נמי לא הוי רה"ר מה"ת א"ש הכא]:
<b>בתוס' ד"ה</b> איפכא כו' וקשיא לר"ת כו' דלקנה דע"ג דליתכשר מטעם לחי. ולכאורה י"ל דנ"מ בהרחיק הקנים יותר מג"ט מן הדופן דלחי פסול כה"ג וצוה"פ נראה דכשר דמ"מ פתח הוא וכל שלא נשאר להלן מהפתח שיעור פירצה מותר וכ"מ בד"מ (סי' שס"ג) בשם האו"ז אכן בבכור שור כאן כ' להוכיח מדברי התוס' דגם בצוה"פ צ"ל הקנים סמוכים לכותל אבל בתוס' שבת ובשו"ת רעק"א (סי' י"ח) חולקים עליו ע"ש]. גם י"ל נמי בלחי העומד מאליו דגם דלדידן דקיי"ל כאביי דמהני מ"מ צריך להיות סמוך עלה מאתמול. וצוה"פ דהוי כמחיצה גמורה י"ל דמהני גם בלא סמיך עלה וכמ"ש בשו"ת שבו"י (ח"ב סי' ח) ע"ש. ומ"ש המג"א (סי' תר"ל ס"ק ב') בשם הירושלמי דאם לא נעשה לשום כך לא מהני צוה"פ היינו היכי שאין הקנה שלמעלה נוגע בקנים שמן הצדדין דאם נעשה לכך א"צ ליגע וכמ"ש בפמ"ג שם. וביותר צ"ע על הר"ת דפוסק כרבא בלחי העומד מאליו דלא הוי לחי כמ"ש התוס' לעיל (ה:) ובקידושין (נ"ב.) ובנדה (ל"ז.) א"כ ודאי י"ל כנ"ל]:
<b>בד"ה</b> חצר כו' דפתחא בד' רוחות לא עבדי אינשי כו'. נראה כוונתם דלא עבדי להיות כל החלל פרוץ במילואה או מרובה על העומד דהוי כמו במילואה זה לא עבדי רק מרוח אחת. אבל פשיטא דעבדי פתחים בכל הד' רוחות דאל"ה גם בעומד מרובה יאסור כל פירצה כמו דאמרינן לעיל (ו') בקרן זוית דפסול פירצת ד' מה"ט דלא עבדי אינשי פתחא בקרן זוית רק הפי' כנ"ל:
<b>בד"ה</b> אילימא כו' וי"ל דאין לחוש לדברי ר"י הואיל ונדחו, קשה לי דהא לא נדחה דברי ר"י, אלא מטעם דפרוץ מרובה מותר בפסי ביראות, אבל הכא בד' קונדסין כה"ג לא אישתרי בפסי ביראות כיון דליכא פס [אמה על אמה מכל צד] א"כ בכה"ג שפיר יש לפסול כמו דס"ל לר"י דזה יש ללמוד שפיר מפירצה יותר מעשר דלא מהני צוה"פ ה"ה בד' קונדסין וצ"ע:
<b>בא"ד</b> וריצב"א מפרש כו' והשתא א"ש כו', אין מובן לי דלמה א"ש ומנ"ל בפשיטות דב' מחיצות בשבת הוי כד' בכלאים הלא חזינן במפולש מב' רוחות גם לכרמלית בעינן עכ"פ צוה"פ א"כ אי לא אידחי דברי ר' יוסף נראה לאסור גם בפחות מעשר דלסברת ר"י כל הצורה לא הוסיפה שום היתר וצ"ע:
<h4>דף יא:</h4>
<b>בגמ'</b> ומנא תימרא כו' ש"מ, השתא למסקנת הגמ' לר"י דקיי"ל כוותי' לגבי ר"ל מהני צוה"פ מן הצד בכלאים כל שאינו יותר מעשר וביותר מעשר לא מהני, וצ"ע שהשמיטו הרמב"ם והפוס' דין זה גבי כלאים:
<b>במשנה</b> הכשר מבוי כו', עי' מ"ש בפי' הר"י והרע"ב דהלכתא למשה מסיני אתי להוסיף כו' ומשמע דס"ל בלשון הגמ' דמה"ת יש חילוק בין לזרוק בין לטלטל דלא כפי' רש"י, ואולי י"ל הלכתא היינו הלכה, ותקנה דרבנן דהא לעיל (ב') אמרינן מבוי דרבנן, (כנראה מפי' הרע"ב בתרומות (פ"ב מ"א) דבדרבנן נמי אמרינן הל"מ ע"ש, אך בגמ' בב"מ (קי"ב:) וכן בשבועות (מ"ה.) דפרכי' הני הלכתא נינהו לא משמע כן], אח"כ ראיתי שהתיו"ט ג"כ נדחק בזה, [ועי' מ"ש בפי' ר"נ גאון לעיל (ב' ) שהוא בכלל מ"ש שתיקן שלמה עירובין ותקנת נביאים ג"כ נקרא דרבנן ע"ש, אך לפמ"ש הסמ"ג בעשין דרבנן בשם ר"ה גאון הטעם שתיקן שלמה עירובין מפני שהיו כל הימים במלחמות עד שלמה ובמחנה פטורין מעירובי חצירות ע"ש, משמע דלא הוי בכלל תקנת שלמה אלא ע"ח ולא תקוני מבוי:
<b><small>שם</small></b> <b>בגמ'</b> או דילמא לחיין בלא קורה כו', יש להסתפק לפ"ז אי אתי ר"א לאפלוגי דדוקא לחיין אבל לחי וקורה לא מהני או דמהני גם בלחיין וה"ה דלחי וקורה נמי מהני, ולקמן אמרי' הלכה כר"א בפסי חצר משמע דר"א דוקא לחיין קאמר דהא לא אשכחן בחצר דיועיל לחי משהו וקורה, וכן מוכח מהא שהקשו התוס' שם ד"ה ור"נ כו' דהו"ל למימר הלכה כרבי ואי יועיל לחי וקורה לא הוי מקשין כלום ] [דאי הוי אמר הלכה כרבי לא הוי ידעינן דמועיל נמי לחי וקורה בחצר] כנ"ל:
<h4>דף יב.</h4>
<b>בגמ'</b> וכ"ת ד' מכאן כו' כי סליק ר"ז כו' רבי היא וס"ל כר"י כו' לכאורה קשה דכיון דמסיק דאתי כר"י א"כ הוי מצי למימר נמי כשינויא דוכי תימא דצריך ד' מכאן וד' מכאן והתם ר' יוסי היא, אכן נראה דלק"מ דהא באמת ר"י לא איירי כלל בחצר רק במבוי מחמיר דצריך לחי של ג' טפחים וא"כ למסקנא דסגי ב' לחיין דמשהו א"ש דמ"מ לר' יוסי דגם בלחי מבוי צריך ג' ה"ה לחיין בחצר הוי כלחי א' במבוי וצריך ג' מכאן וג' מכאן, אבל אי נימא כדאמרינן וכ"ת דד' וד' בעינן, א"כ אדרבה לר' יוסי יש להחמיר טפי להצריך ד' וד' כנ"ל פשוט, ומה"ט נראה כשיטת התוס' דר"י ס"ל כרבי דלפרש"י מדאמרי רבנן חצר ניתרת בפס א' היינו ד' ובב' רוחות. סגי במשהו ע"כ ס"ל לרבי דבעינן ב' פסין של ד', ואין לומר דרבי ס"ל כר' יוסי ב' פסין של ג' וכמ"ש המהרש"א, דא"כ רבי בא לחלוק אהא דלרבנן סגי בב' משהוין קאמר הוא דצריך ג' א"כ העיקר חסר מן הספר והו"ל לפלוגי במבוי בשיעור לחי, אלא ע"כ רבי ס"ל ב' פסין של ד' אלא דממילא קאמר הגמ' דהא דתני ר' אדא ס"ל כר"י ולכך סגי בג' ג' וע"ז קשה הא ר"י לא מיירי בחצר כלום וכדכתיבנא לכן פי' התוס' א"ש טפי ודו"ק, שוב ראיתי דמפורש בגמ' לקמן (י"ד:) דרבי קאי כר"י בלחיין ע"ש [א"כ. משמע כפי' המהרש"א הנ"ל לשיטת רש"י], ובאמת תימה על התוס' מגמ' הנ"ל, וראיתי אח"כ שגם בתו"ח עמד על התוס' בזה, וגם קשה קצת לפי' התוס' לשון הגמ' רבי היא וס"ל כר"י דהא כל הפלפול בגמ' מעיקרא ופסק דר' יוחנן נמי אליבא דרבי קאי ולא הו"ל למימר אלא דס"ל כר"י:
<h4>דף יג.</h4>
<b>בגמ'</b> והלכה כאותו תלמיד, וקשה מה נ"מ כיון דהלכה כב"ה, ואפשר למאי דאמרינן לעיל מודים חכמים בפסי חצר דצריך ב' כר"א א"כ י"ל לאותו תלמיד גם בחצר א"צ ב' אלא מד' עד עשר דהלשון מודים משמע דס"ל בחצר כמו לר"א במבוי, ובזה יש ליישב נמי מה שהקשו התוס' לעיל (י"ב.) אמאי לא אמר הלכה כרבי דנ"מ אליבא דאותו תלמיד לענין פחות מד', מיהו זה דוחק דהא לא קיי"ל כן:
<b><small>שם</small></b> <b>בגמ'</b> חוץ מפ' סוטה, פי' רש"י אפי' בס"ת דקסבר מוחקין לה מה"ת, משמע לכאורה דהס"ת פסול אם לא יהי' כשר הפרשה לסוטה וקשה מ"ט, והי' אפשר לפרש להיפוך דמ"ד מוחקין לה מה"ת ס"ל דהפרשה נכתב לשם סוטה והוי קצת לשמה כמ"ש התוס' בד"ה עשי' כו' דצריך להיות הכתיבה לשם אלה ואיהו ס"ל הכי דנכתב בתורה לשם אלה, ומ"ד דאין מוחקין מה"ת ס"ל דלהתלמד בלבד נכתב, ובזה מיושב מ"ש התוס' בד"ה אבל כו' דמשמע מדבריהם דס"ל דלכו"ע להתלמד הוא דנכתב, אבל אינו מוכרח די"ל דדוקא למ"ד אין מוחקין אמרינן הכא דלהתלמד כתיבא פי' דהוא ס"ל כן אבל למ"ד מוחקין אמרינן בתורה דסתמא מיכתבא והיינו לשם אלה כנ"ל, וכיון דנכתב לשם אלה מסתברא דצריך להיות כתב שיוכל למחוק כדין פרשת סוטה, והיא היפוך ממשמעות לשון רש"י דכיון דמוחקין לה מה"ת לכך פסול לכתוב במידי דא"י למחוק אלא איפכא דכיון דפסול א"י למחוק מוכח דהתורה כתבה באמת לשם אלה דסוטה ולכך מוחקין דחשיב לשמה, אבל באמת נראה עיקר דאין הכוונה לפסול הס"ת אם נכתב פרשת סוטה במידי דא"י למחוק, אלא דלכך נקיט לדידי' סתם פרשת. סוטה ולא שבמקדש לאשמעינן דמוחקין לה מה"ת וממילא לפעמים אין כותבין בקנקנתום כדי שנוכל למחוק לסוטה אבל לא שיהי' פסול משום הכי כנ"ל:
<b>בתוס' ד"ה</b> אבל כו' וי"ל דלעולם חשיב לשמה כו', וגבי סוטה כו', לכאורה קשה א"כ מאי פריך הגמ' מהא דתנן כתב לגרש את אשתו כו' [דילמא התם נמי מדרבנן פסול] וצ"ל דבאמת משני דגם מדאורייתא פסול שם בגט, מיהו לתי' ב' של התוס' משמע דגם מה"ת פסול משום קפידת הבעל א"כ אמאי לא משני הגמ' כן דהתם שאני דאיכא קפידא], ואפשר דדוקא בכותב ממש לשמה של אשתו בלי ידיעתו מקפיד הבעל אבל בכותב לגרש את אשתו ונמלך ורוצה ליתנו לבעל ששמו כשמו לא שייך קפידא:
<h4>דף יד.</h4>
<b>בגמ'</b> וכן ב' קורות המתאימות כו' אם מקבלות אריח לרחבו טפח כו' רשב"ג אומר אם מקבלות אריח לאורכו שלשה כו', פשט הלשון נראה דלת"ק כל שאין מרוחקין טפח מצטרפין ואע"ג דאין ב' הקורות ביחד מחזיקין טפח מ"מ כיון דאריח יכול להיות מונח עליהם מהני, ולפ"ז אפשר דטפח לאו דוקא וה"ה משהו יותר רק שיהי' קצת אחיזה להאריח על ב' הקורות דהיינו שהאויר פחות קצת מן טפח ומחצה לכך נקט טפח, [וכ"מ בלשון הראב"ד (פי"ז מה"ש ה' כ"ה) אכן בפי' הר"י כאן ובריטב"א בסוכה מבואר דבעינן שיסמוך האריח אצבע בזו ואצבע בזו וביניהם יהי' טפח ע"ש], ורשב"ג בא להקל דגם כשמרוחקין יותר כל שיכול להיות מונח עליהם אריח לאורכו נמי מהני, מיהו נראה דצריך לפ"ז שיהיו בריאים לקבל אריחות לאורכם דהם מחזיקים כפלים מלרחבן, אכן רש"י פי' בסוכה (כ"ב:) וז"ל אם מקבלות כו' כשהן סמוכות זו לזו כו' ואם לאו שאין שתיהן רחבות טפח צ"ל קורה אחרת ורשב"ג להקל בא כלומר אפי' אין בהן טפח מרחיקין זו מזו ומושיב עליהם לארכם כו' ע"ש, משמע דס"ל בפי' דברי הת"ק דדוקא כשמתאימות ביחד בלי שום הפסק מהני, והטעם נראה דצריך להיות רוחב טפח בלי לבוד דפחות מטפח לא חשיב היכרא, אך בדברי רשב"ג צריך עיון ל"ל להרחיקן עד שיקבלו אריח לארכן הא יכול להרחיקן קצת ולהניח עליהם אריח ברחבן, וי"ל דרשב"ג נמי ס"ל דאין לחשוב האויר אלא היכא דשניהם מחזיקין אורך אריח נמצא כל א' מהם מחזיק רוחב אריח, ונהי דבפ"ע לא הי' יכול להחזיק סוף סוף איגלאי מילתא ע"י השני שגם הוא עצמו מחזיק שיעור רוחב אריח, אבל כשאין מחזיקין אלא רוחב אריח וצריך להיות ההיתר ע"י צירוף ב' הקורות שוב לא מהני כל שיש אויר ביניהם ודוחק, ואיך שיהי' צ"ע על רש"י למה נד מפי' הפשוט, אבל הרא"ש והטור (סי' שס"ג) כתבו כפי' הפשוט דכל היכא שאין מרוחקין זה מזה טפח מהני, וכ' הב"י ע"ז ותימה למה לא נימא לבוד כו' וכ' שכ"ד הרמב"ם דאפי' כשמרוחקין. עד ג' טפחים מהני לת"ק משום לבוד, ויש בשיטה זו ג"כ חומרא דלפ"ז מ"ש בגמ' שיכולין לקבל אריח לרחבה היינו ששניהם ביחד יהיו רחבין טפח כמו לפירש"י, [וכן פי' הה"מ לדברי הרמב"ם ע"ש], רק אי מחזיקין טפח שוב יכולין להרחיקן זה מזה עד ג"ט משום דאמרינן לבוד, ולפ"ז רשב"ג פליג רק לחומרא דמסתמא פירוש דברי רשב"ג כמו דברי ת"ק א"כ צריך שיהיו ב' הקורות בעצמם רחבין לקבל אורך אריח ואין לזה טעם, ויש לדחוק דגם להב"י רשב"ג להקל בא, אכן הב"ח שם חולק ע"ד הב"י ומפרש דגם כוונת הרמב"ם אינו כן ודבריו נראין, אך מה דמסיק הב"ח דיש להחמיר כדעת הרא"ש וטור צ"ע דהא איכא קולא נמי לשיטה זו דאע"ג דכל קורה בפ"ע אינה מחזיק אלא אצבע מהני בהרחקת טפח ולהב"י אינו כן כדכתיבנא:
<b><small>שם</small></b> <b>בגמ'</b> סבר כאבוה כו', משמע דלת"ק דלית לי' רואין פליג גם בסיפא דעגולה פסולה כמ"ש הר"י אבל הרא"ש לא פי' כן, ובחי' הריטב"א כ' דהא דנקט הגמ' דסבר לה כאבוה משום דמפורש בדברי ר"י לשון רואין ומ"מ גם לת"ק הוא כן, אבל ברי"ף לא משמע כן, וקצת משמע שהי' לרא"ש גירסא אחרת ברי"ף, אבל נלע"ד דגם אי נפרש דס"ל כאבוה דוקא מ"מ י"ל דבסיפא דמתני' בעגולה לא פליג ת"ק, ודוקא בלמעלה ולמטה לא ס"ל רואין הואיל וכ"א בפ"ע אין בו שיעור אבל כשיש בו שיעור אלא שא"י לקבל אריח ע"י העיגול לית לן בה כנ"ל וכ"נ דעת הרא"ש:
<b><small>שם</small></b> <b>בגמ'</b> עקומה רואין כו' פשיטא קמ"ל כדר"ז כו' לכאורה קשה דהא מוכח מדר"ז דכשמונחת תוך עשרים גם אפי' כשינטל העקמימות יהי' ביניהם ג' טפחים נמי כשר א"כ מה פשיטות היא זה, דבשלמא בחסרון בריאות הקורה אמרינן שפיר רואין אבל בעקומה דצריכין לחשוב עיקר העקמימות ג"כ להשיעור כיון דאם ינטל יהי' פסול מנ"ל לומר בכה"ג רואין והרי בעגולה אם אין ברוחב טפח לא מהני לומר רואין אפי' אם הי' משלימים העובי להרוחב, וה"ה נמי דאין לנו להשוות העקמימות אלא לומר דל כמו שלא הי' כלל, והרא"ש וש"פ כתבו דהך דעקומה רואין כו' היא אליבא דכו"ע ואעפ"כ פריך פשיטא, ולדבריהם נראה דא"ש טפי דפשיטא לי' להגמ' דנהי דלת"ק צריך להיות בריאה כמו לר"י דהקפידא הוא ברוחב כן לרבנן בבריאות, אבל לא שיהי' באמת ראוי אל האריח ולכך העקמימות והעגולות לא איכפת לן כלום כל שאין חסרון בהבריאות, אבל לשאר פוסקים וכמשמעות רש"י ז"ל דדוקא לר"י כשר קשה הכא טפי פירכת הש"ס פשיטא כדכתיבנא:
<b><small>שם</small></b> <b>בגמ'</b> דא"ר זירא כו' ועקמימותה חוץ למבוי כו', עי' בפי' הר"י מ"ש דלר"י דאית לי' רואין אף בשיש בין זה לזה ג' כשר והוא תימה בעיני דמ"ש למעלה מעשרים דמודה ר"י בר"י אע"ג דס"ל כאבוה דאמרינן רואין מ"מ בעליונה למעלה מכ' פסול וה"ה עקמימות שחוץ למבוי, וגם מ"ש על הרי"ף דצ"ע למה הביא הך מימרא דר"ז דעקמימות כל לשונו אינו מובן ע"ש:
<h4>דף טו.</h4>
<b>בגמ'</b> ת"ש הי' שם אילן או גדר כו'. מלשון הגמ' נראה דפסי ביראות חשוב מחיצה גמורה טפי מלחי דקושיא זו קאי נמי רק למאי דס"ד דפליגי נמי במחיצות. וא"כ גם בלא סמכו מאתמול יהי' כשר כמו במחיצה גמורה. אבל באמת צ"ע לדינא דאדרבה התם בפסי ביראות דהוי בכל המחיצות פרוץ מרובה אלא דמועיל משום מחיצה כמו למ"ד לחי משום מחיצה אבל מ"מ בעינן עכ"פ דסמכו מאתמול כנ"ל. והגמ' לרווחא דמילתא מייתי האי ת"ש אליבא דס"ד אבל באמת גם למסקנא נ"מ בהא (דאי לא עשאו מתחילה לכך לא מהני אי לא סמיך עלי' מאתמול כנ"ל]:
<b><small>שם</small></b> <b>בגמ'</b> א"ה ליטלטל בכולו. משמע קצת דאי הי' עומד מאליו אף למ"ד דהוי מחיצה מ"מ הוי דינו כמחיצה העשוי לאויר [דאין מטלטלין בו אלא בבית סאתים] ונראה דזה אינו אלא בס"ד דגמ' דפליגי נמי במחיצות ולכך גם למ"ד דהוי מחיצה אתרעי מיהת ואינו כשאר מחיצות. אבל למסקנא דבמחיצה לא פליגי כלל שפיר הוי מחיצה גמורה אפי' לטלטל יותר מב"ם כל שאינו עשוי לאויר. מיהו בלחי העומד מאליו צ"ע אי רשאין לטלטל באותו מבוי יותר מב"ס. אם לא דנימא דהא דקאמר א"ה ליטלטל בכולו דמשמע דבעומד מאליו אין מטלטלין בו ביותר מבית סאתים] משום דהי' אפשר לומר כן אבל באמת לא קיימא סברא זו והוי מחיצה גמורה גם בלחי למ"ד דמהני בעומד מאליו. וצ"ע שלא דיברו מזה הפוס':
<b>במשנה</b> בכל עושין לחיין כו' יש לעיין אי גם בקורה פליגי דאפשר דקורה דמשום היכרא לכ"ע מהני בכל. או נימא דמ"מ אין היכר אלא במידי דראוי למחיצה דמה"ט נמי בעינן שתהי' רחבה לקבל אריח. ונקט לחי משום דשכיח יותר להעמיד למטה ב"ח ולא לתלותו למעלה ואין נ"מ בזה לדינא. ועי' בהר"י בהרי"ף כ' דצריך להיות קשורה שלא תברח והיא מגמ' דסוכה והגם די"ל דהכא בלחי דרבנן לכו"ע אין חוששין שמא תברח מ"מ י"ל ג"כ להיפוך דבלי קשירה ליכא היכרא ופסול לכו"ע:
<b>בתוס' ד"ה</b> ת"ש כו' ולפ"ז לא פריך הכא מידי והמ"ל ולטעמיך. לא בעי למימר דסוגיא זו אתיא דלא כראב"י וא"צ כלל הוצא ודופנא. דא"כ מאי פריך א"ה פשיטא הא קמ"ל דמחיצה שאינה עומדת ברוח. מהני לאפוקי מראב"י. וע"כ מוקי באמת כראב"י בהוצא ודפנא א"כ המ"ל ולטעמיך דכיון דעביד בהוצא ודפנא אינה מחיצה העומדת מאלי']. ותירצו עוד דהמשנה איירי בכל ענין גם בסתם אילנות ובהם מוקי ר"א בהוצא ודפנא ואיירי נמי באילנות עבים שא"צ הוצא וע"ז פריך דהוי עומד מאליו [כמ"ש התוס' שם בסוכה ע"ש]:
<h4>דף טו:</h4>
<b>בתוס'</b> ד"ה ע"מ כו' וי"ל כו' נראה כוונתם דבית אביך אין הכוונה על בית ממש דבפסוק דכתיב בתמר אטו לא איירי שכבר הלכו היורשין לדירה אחרת ] ומ"ש התוס' דכל יו"ח קרויים בית אבי' אפי' אם יו"ח אינם שם בדירת אביהם נמי הוי בית אבי'] ולפ"ז אם יפרש בהדיא לדירת אביך י"ל דבמת או מכרו לאחר מותר. [אכן מלשון הריטב"א משמע פי' דברי התוס' דדוקא בבית שהי' של אבי' אסורה לילך ע"ש]:
<b>בד"ה</b> רש"י גריס כו' ועוד קשה דפי' כו' ופ"ה שם כשעירבן כו' בלשון רש"י דהכא אין הכרח לפרש מטעם ביטול אלא משום דהוי טפי סכך כשר וס"ל לרש"י דאין סכך פסול שלמטה פוסל מה שלמעלה כדס"ל הכי בסוכה (ט':) גבי מצטרף סכך פסול דכל שיש בכשר כדי להכשיר אין הסכך הפסול פוסל. אך עיקר קושית התוס' תיסוב על מ"ש בפי' רש"י בסוכה (ט"ו:) דמטעם ביטול אתינן עלה. ע"ש ובאמת צ"ע למה הוצרך רש"י לזה. (]וכן הקשה הפנ"י שם בסוכה ע"ד התוס' ותי' דס"ל כשיטת הראבי"ה דאפי' היכא דאיכא סכך כשר כשיעור פוסל הסכך הפסול ע"ש. וא"כ קשה לרש"י דלא ס"ל הכי למה צריך ביטול. דאפי' היכא דהפסול מונח למטה כשר כמ"ש התוס' שם (י'.) בשם תשו' הגאונים גבי פירס סדין תחתי' מפני הנשר ע"ש]:
<h4>דף טז:</h4>
<b>בגמ'</b> רבא אמר מדסיפא רשב"ג כו' משמע דס"ל דלרבנן בגדר של רוחב ג' נמי סגי להתיר לזרוע במקום הגדר, ומתני' דכלאים (פ"ד מ"ג) דנקט רוחב ד' [דקאי נמי אגדר לדעת הרמב"ם והרע"ב כמ"ש התיו"ט שם] אתיא כרשב"ג כמו הברייתא דהכא. ואפשר נמי דס"ל לרבא באמת להלכה כרשב"ג דלמעלה אמרינן בד' לבוד כיון דמתני' אתיא כוותי' ובכ"מ ששנה רשב"ג במשנתינו הלכה כמותו. והכי משמע נמי לעיל (י"ד:) דאמר רבא הגבי' הלחי מן הקרקע ג' פסול אפי' לרשב"ג כו' משמע דהכי הלכתא מיהו אנן לא קיי"ל כרשב"ג דגם למעלה לא אמרינן לבוד אלא בג' א"כ הי' לנו לפסוק ג"כ דגדר רחב ג' סגי ויש לתמוה על הרמב"ם וש"פ שלא פסקו כן, אח"כ ראיתי שתמה הג' רעק"א ז"ל ג"כ בזה שם בכלאים. ואפשר דמה"ט גופי' הואיל וכמה סוגיות דגמ' מוכחת דגם למעלה ל"א לבוד בד' א"כ ע"כ קיי"ל כתירוצא דאביי הכא דלרבא ע"כ משנה דכלאים כרשב"ג אתיא והו"ל למיפסק הכי, אפי' להפוס' דלא קיי"ל האי כללא דכ"מ ששנה רשב"ג במשנתינו הלכה כמותו. מ"מ הכא דסתמא דמתני' כוותי' וקיי"ל סתם במתני' ומחלוקת בברייתא הלכה כסתם]. אלא ע"כ ס"ל דכאביי מתוקמא. ואע"ג דבכ"מ הלכה כרבא חוץ מיע"ל קג"ם י"ל הואיל ועיקר פלוגתייהו הכא בפי' הברייתא הוא אע"ג דנ"מ ממילא להלכה לא חשיב בהך כללא וצ"ע:
<b>והנה</b> לשיטת רבא יש לעיין עד כמה שיעור למטה שלא יהי' לבוד עד ד' לרשב"ג. דלכאורה הי' נראה דעד גובה עשרה הוי כלמטה דהא הגדיים יכולין לקפוץ כל שאינו גובה עשרה ולכך נקיט רש"י ז"ל למעלה כעין קורה דהיינו למעלה מי'. מיהו לקמן בסמוך גבי עומד מרובה בערב דקאמר אי למטה הוי מחיצה שגדיים בוקעין משמע דכל למעלה מג' לא שייך בקיעת גדיים:
<b>במשנה</b> בשיירא דברו כו'. משמע קצת דקאי נמי אמתני' דלעיל דשם מפורש שיירא שחנתה לכך פליגי אי דברו בהוה או דוקא ולפ"ז נימא דגם מחיצה גמורה כל שיש בה פרצות חשוב כשתי בלי ערב וכ"מ קצת בחי' הריטב"א במ"ש וה"ה עומד מרובה או עומד כפרוץ לדידן ע"ש. אבל תימה לומר כן דא" כל חצירות שלנו אם יהי' בהן פרצות יהי' אסור [ליחיד[ ביותר מבית סאתים. ולכן הי' נראה עיקר דדוקא היכא דרוצין לצרף האויר מכח לבוד כגון חבלים וקנים בזה נקרא שתי בלי ערב אבל אם יש בגוף הקנים ממש כמו הפרצה וכשנצרף הקנים זה לזה תכופין יהי' סתום נקרא שפיר מחיצה של שתי וערב דמה לנו להשגיח על האויר הלא כל שלא נפרץ רובה שריא רחמנא וגם אי נימא דסתם מקיפין בקנים כולל נמי שהעומד כפרוץ ואעפ"כ אוסר ר"י ביחיד. מ"מ נראה עכ"פ דבדפין רחבין ד' דהם מקום חשוב בפ"ע פשיטא דחשיב מחיצה של שתי וערב ואע"ג דיש כמה פרצות כ"נ ברור. וכל חצירות דידן הם ראי' ע"ז. וגם מתני' הקודמת דשיירא שחנתה בבקעה מצי לאשכוחי בפחותין מד' ובכל גווני מתיר בעומד כפרוץ וע"ז י"ל דקאי דברי ר"י כדי ליישב נמי לשון הריטב"א הנ"ל וגם בזה צ"ע גדול לפע"ד. אבל ברחבין ד' פשיטא דהוי מחיצה גמורה כנ"ל ודו"ק:
<b>בגמ'</b> בעי ר"ה בערב מאי, אע"ג דאין דרך פתח להיות בערב וגם בשתי במקום דלא עבדי אינשי פתחא אוסר פרצה בד' כגון בקרן זוית לעיל (ו') צ"ל דמ"מ חלונות פותחין גם בערב והוי פרצה זו כמו חלון, ואי נימא דמהני בערב צ"ע קצת אי גם שיעור אורך החלון בי' כפתח:
<b><small>שם</small></b> <b>בגמ'</b> ר"א אמר מחיצה תלוי' מיבעיא לי' כו', לולי פי' רש"י ז"ל הי' נראה לפרש דלעולם הוי הבעיא אי עומד מרובה מהני במחיצה של ערב והיכא דלמטה יש יותר מג' דגדיים בוקעין, ומיירי במקום דמהני מחיצה תלוי' כגון במים דהתירו חכמים ולכך ממתני' דמקיפין בחבלים לא מצי למיפשט מידי דביבשה לא מהני מחיצה תלוי' כנ"ל:
<b><small>שם</small></b> <b>בגמ'</b> ותסברא כו' הוי מחיצה שהגדיים בוקעין, אפשר דסוגיא דגמ' הכא אזלא כרבא דאמר לעיל בסמוך דגם לרשב"ג דלבוד הוי עד ד' מ"מ בלמטה בקיעת גדיים מבטלין מחיצתא, אבל לאביי לשיטתי' י"ל דל"ק האי ותסברא כיון דסובר לעיל דלרשב"ג גם למטה אמרינן לבוד אע"ג דגדיים בוקעין בה א"כ גם לרבנן היכא דהוי מחיצה מטעם עומד מרובה מה בכך דגדיים בוקעין, והוי כמו למעלה מג' בחבל האמצעי דניחא לי' להמקשן דכיון דהוי עומד מרובה מהני א"כ לאביי ה"ה למטה כנ"ל:
<b><small>שם</small></b> <b>בגמ'</b> כדאר"נ לא נצרכה אלא לתת להן כ"צ, צע"ג על הרמב"ם והרע"ב בפי' המשניות שכתבו דהלכה כחכמים ואעפ"כ סיימו להלכה כר"נ דליחיד אין נותנין אלא בית סאתים, וכן הרי"ף בסמוך בהא דאמרינן חכמים היינו ת"ק א"ב יחיד בישוב כ' שם דהלכה כחכמים, ומה. נ"מ כיון דגם ר"י ור"י ב"י לא כוונו אלא שלא לתת ליחיד כל צרכו ובזה הלכה כר"י א"כ למאי נ"מ הלכה כחכמים, כנראה שהי' להם גי' אחרת או פי' אחר בגמ' דלעולם ר"י דמתני' אוסר לגמרי ביחיד כסתימת לשון רש"י ג"כ במשנה וצ"ע, [ועי' בהגהת הב"ח ברי"ף שנדחק בזה]:
<b><small>שם</small></b> <b>בגמ'</b> דרש ר"נ כו' עי' ברי"ף והרא"ש שהוסיפו בדברי ר"נ חצר שתשמישה לאויר ואין מובן כמ"ש הר"י ז"ל, והמג"א (סי' ש"ס) פי' דכיון דהוי מחיצות גרועות שתי בלי ערב קראוהו תשמישו לאויר, ולע"ד הי' נראה לפרש דמילי מילי קתני דכל הדינים דהכא שייכי נמי במחיצה שעשוי' לאויר אף שיהי' שתי וערב, והוסיפו רק קולא דבשיירא מותר כל צרכו גם בתשמישו לאויר ועדיין צע"ג לדינא מנ"ל הא ודו"ק:
<h4>דף יז.</h4>
<b>בגמ'</b> בהיזמי והיגי כו'. וכל התירוצים אמת לדינא דגם בעצים טובים תלושין ויבשים מותר במחנה כמ"ש הריטב"א וכ"פ הרמב"ם פ"ו מה' מלכים ה' י"ג) כמ"ש הכ"מ שם], מיהו לשרש אחריהם במחוברין י"ל דאסור כיון דבמחוברין בהיזמי והיגי אמרינן בב"ק (פ"א.) בתקנת יהושע] בלבד שלא ישרש והו"ל למימר הכא עוד תירוצא דהכא במחנה מותר אפי' במשרש אחריהן לכך י"ל דאסור. ועי' בלשון ר' יהונתן שכ' הטעם דבמחוברין ניחא לבעלים שלא יקלקלו הזרעים נראה מדבריו דאיירי בעצים שבשדות, ולפ"ז בחורשין י"ל דאסור לתלוש אף היזמי והיגי דזה הוא עיקר שיווי היער לעצים, ולפ"ז צ"ע במחנה דלכאורה נראה דבמחנה מותר בכל גווני אף בחורשין, וגם בעלמא בהיזמי והיגי א"י מנ"ל להר"י לחלק בזה:
<b>בתוס' ד"ה</b> עירב כו' ואין לומר דר"י יעמיד הברייתא כר' יהודה דהא מוקי נפשי' אפי', כר"י כו', לכאורה תמוה דהתם ודאי לא אתיא אלא כר"י דהא אמר שם נמי לאתויי מבוי שנטלו קורותיו. ואף אי נימא דלר' יצחק לא יהי' הפי' דזה הכלל לאתויי מבוי כו', אלא דבר אחר כיון דלדידי' לא הוי מבוי שניטלו קורותיו רבותא, מ"מ עכ"פ נהי דאיתותב סברת ר"י מה דמוקי נפשי' אליבא דכו"ע. אכתי אי יהי' כתנאי אין ראי' לדינא כיון דבמבוי שניטלו קורותיו קיי"ל כרי"ו באמת דאסור כיון דליתנהו למחיצות א"כ לא קיי"ל כההיא ברייתא, וגם המהרש"א עמד בזה. ונראה דדעת התוס' דר"י ור"ה לא פליגי בסברא מהופכת דלמר דיורין עדיף ולמר מחיצות עדיף. רק דהם שני ענינים חלוקים וכולם מודין דהא לא תליא בהא, ולכך כ' תוס' שפיר כיון דאשכחן ברייתא דאמרינן כיון דהותרה הותרה גבי דיורין אין לנו לעשות מחלוקת ע"ז, ויש לנו לומר כר"ה דבדיורין לכו"ע הותרה, כיון דבזה לא מצינו פלוגתא דתנאי אם לא דנאמר שיהי' כ"ש ממבוי וז"א כדכתיבנא שהם ענינים חלוקין כנ"ל:
<b>בא"ד</b> וראי' מספינות קשורות כו', הרא"ש הוסיף דע"כ איירי התם בנפסקו בחול דאל"ה הואיל והותרה הותרה. אכן התוס' עצמם בשבת (ק"א:) ד"ה נפסקו כתבו דגם בנפסקו בשבת הואיל ורה"ר מפסיק ביניהם לא אמרינן הואיל והותרה הותרה ע"ש, וצ"ל לדבריהם דס"ל דכיון דלא שייך התם לומר הותרה כנ"ל א"כ אף אי מיירי בנפסקו ונקשרו הכל בשבת מ"מ אית לן למילף מהתם ג"כ על נפסקו בחול ונקשרו בשבת דכיון דל"א התם סברא דהותרה הוי כמו בחול כנ"ל:
<h3>פרק עושין פסין</h3>
<h4>דף יז:</h4>
<b>בתוס'</b> ד"ה עושין כו' והא דאמר לעיל הכי אגמרי' רחמנא למשה לא תפרוץ רובה כו'. צע"ג מה דמשמע להו מהא דלעיל דחשוב רה"ר מה"ת בפרוץ מרובה וכמ"ש הריטב"א לעיל שם להדיא בשם התוס' ע"ש], הא התם לא אמרינן אלא דלא חשיב מחיצה בפרוץ מרובה וממילא הוי כרמלית אבל רה"ר נמי לא הוי, ולקמן (כ"ב:) לא פליגי ת"ק ור"י אלא היכא דדרך הרבים מפסיקתן אבל הכא לכו"ע לא הוי ר"ה, וכ"כ הפנ"י בסוכה (ז'.) משום דלא דמי לדגלי מדבר ע"ש, ובריטב"א כאן בשם י"מ מוסיף עוד דהוי מחיצה גמורה מה"ת להיות רה"י, והא דאמר רחמנא למשה לא תפרוץ רובה פי' דאגמרי' למשה דעתידין חכמים תקן כן ע"ש,]
<b>בד"ה</b> וד' פשוטין כו' ואוקמא אדאורייתא, וקשה טובא מנ"ל דמדאורייתא לא אמרינן אתי אוירא כו' ומבטלי לי', וגם לפ"ז יקשה מה דאמרי' לעיל (ט"ז:) ותיסברא כו' הא שפיר נ"מ בבעיא דר"ה אי עומד מרובה מהני לענין להיות רה"י מה"ת והזורק לתוכו מרה"ר יהי' חייב כיון דמה"ת ל"א אתי אוירא כו', וגם לעיל בעור העסלא משמע דמה"ת נמי אמרינן אתי אוירא כו', ואולי כוונתם דמדאורייתא מהני שם ד' מחיצות אפי' ברוחב יותר וא"צ פשוטין כלל לכך לא החמירו חכמים להצריך פשוטון רחבים שלא יהי' האויר דהאי גיסא ודה"ג מבטל להו, ופשט לשונם לא משמע כן, וגם בעיקר קושיתם תירץ הריטב"א שפיר דברחב ד' לא אתי אוירא דה"ג כו', ודבריו נראין מוכרחין דאל"כ בכל פרצה עד עשר דאין אוסרת יהי' דוקא כשאין בתוך עשרה מפרצה זו עוד פרצה קטנה אף שיש עוד הרבה עומד אח"כ, וזה לא מצינו בש"ס ופוסקים, אדרבה משמע דכל היכא שבכלל עומד מרובה ואין בה פירצת עשר כשר בכל גווני:
<h4>דף יח.</h4>
<b>בגמ'</b> דתניא עושין פסין לבור וחבלים לשיירא משמע דלבור היחיד נמי מהני פסין דדוקא בחבלים הצריכו שיירא. וכן הוא משמעות התוס' ד"ה בור דלפי המסקנא חנניא אתיא כרע"ק ות"ק מתיר אף בור דיחיד. ולפ"ז יש לעיין קצת כיון דמה דנקיט שיירא ודאי דאליבא דר"י הוא דס"ל דליחיד אין נותנין כל צורכו כדלעיל (ט"ז:) א"כ משמע נמי דלחנניא חבלין לבור מהני ביחיד אף לתת כל צורכן ואמאי, ואפשר משום דבבור הקילו טפי הקילו גם בזה לתת כ"צ גם בתיקון דחבלים וצ"ע לדינא בזה:
<b>בתוס' ד"ה</b> בשלמא כו' הקשו על רש"י. והמעיין ברש"י בכתובות יראה דרש"י מפרש דהך מימרא דר"א דעלה במחשבה כו' א"ש אליבא דכו"ע. דעלה במחשבה לבראות שני גופין מחולקין ממש. וא"כ שפיר הוי ב' יצירות אי אזלינן בתר מחשבה להאי מ"ד זנב טפי מהא דאמר דב' פרצופין דזה לא חשוב לרש"י ב' יצירות כיון דמ"מ במעשה אחת נעשה משא"כ אי זנב, ואח"כ תיקנה חשוב ב' ע"ש:
<h4>דף יח:</h4>
<b>בגמ'</b> הי מינייהו סגי ברישא. קצת קשה מה ס"ד דנקיבה סגי ברישא הלא עתה שננסרה חוה ההליכה לצד הפנים ומסתמא לא נשתנה סדר האדם דהרי ויבן את הצלע כתיב אבל האדם לא מצינו שנשתנה אח"כ וצ"ע:
<b><small>שם</small></b> <b>בגמ'</b> כל בית שנשמעין בו ד"ת אינו נחרב כו' בהקדמת תקוני זהר מפרשו על גוף האדם שהוא בית לנשמה. וא"ש טפי קרא דמייתי ול"א אלקי עושי שאין הגוף נאבד מי שנותן זמירות בלילה כנ"ל:
<h4>דף יט.</h4>
<b>בגמ'</b> תנא רבקה נכנסת כו'. קשה מאי קמ"ל דאיך אפשר לומר (כנראה מפי' רש"י] דהוי ס"ד אחת על הפרות פרה אחת נכנסת ופרה אחת יוצאת דהא קשורות בעינן, ואפשר דהוי ס"ד לפרש אחת מלשון בין כלומר בין נכנסת בין יוצאת שאפשר דבדרך כניסתן הוי טפי מרווחין מבדרך יציאתן או איפכא. לכן מייתי הברייתא דהפי' רבקה נכנסת ורבקה יוצאת. [ועי' מ"ש בגור ארי' פי' אחר בזה]:
<h4>דף יט:</h4>
<b>בגמ'</b> בעא כו' האריך בדיומדין כשיעור פשוטין. הנה בשיעור הפשוטין מביא הריטב"א מחלוקת הפוס' די"א דדי בפשוט משהו רק כדי שימעט האויר שלא יהי' טפי מעשר. וי"א דרחבן ששה. ולדעה ראשונה אין מובן לשון כשיעור פשוטין, וצריך לדחוק דכיון דהאריכן כ"כ פד שלא נשאר עשר זה הוי שיעור פשוטין כיון דזה כל הפעולה של הפשוטין, ולדיעה ב' יש להקשות ל"ל להאריך כשיעור הפשוטין הא כל שלא נשאר פרצת עשר סגי, והיכא דהוי רוחב י' ומשהו סגי להאריך רק משהו. דנהי דפשוטין עצמן צריכין להיות רחבין ששה שיעור חשוב כי היכי דלא נימא דאתי אוירא דהאי גיסא והאי גיסא ומבטל להו. אבל בהאריך בדיומדין דלא אמרינן הכי היכא דאין ביניהן יותר מעשר. א"כ אפי' יש ביניהן יותר מעשר סגי להאריך משהו למעט האויר כנ"ל]. וי"ל דנקט הכי לרבותא דגם בזה מיבעיא לי' אי מהני. ולמסקנא דמהני באמת א"צ כשיעור פשוטין בכה"ג כנ"ל
<b><small>שם</small></b> <b>בגמ'</b> רשב"א אומר כו' ר"י בנו של ריב"ב כו' רואין כל שאילו תחקק ותחלק כו'. לא זכיתי להבין למה. לי חלוקה ] שיהי' כמרזב דופן לכאן ודופן לכאן] כיון דיש מחיצה אמה לכאן ולכאן מה לי בעובי' של המחיצה. דפס עביין כל שהוא תנן וע"י שיהי' עובי' טפי למה יהי' נפסל ומכ"ש חקיקה תמוה ביותר אם יהי' דיומד כראוי ובצד החיצון יהי' עגולה מה חשש יש בזה כיון דיש בה רוחב אמה ממש רק מבחוץ היא עגולה וצ"ע:
<h4>דף כ.</h4>
<b>בגמ'</b> בעי רבין יבשו מים בשבת ובאו בשבת מהו. לולי פי' רש"י ז"ל נראה דב' בעיות בעי רבין ביבשו מים בשבת או בבאו מים. וא"ש מה דהשיב לו ב' מילי דיבשו איפשיט מרובה ובאו אפשיט מברייתא. אבל לפרש"י קשה מה הוצרך להביא מדרבה. [וכן פי' התו"ח ע"ש שהאריך להוכיח כן מדברי הרמב"ם והה"מ. אכן בריטב"א מבואר דגם לפי' רש"י דבאו מים פי' אחר שיבשו בשבת י"ל נמי דיבשו לחוד נמי מיבעיא לי' ע"ש]:
<b><small>שם</small></b> <b>בגמ'</b> ולאו איתמר עלה, אר"נ ל"ש אלא לזרוק אבל לטלטל לא. נראה דמקשה רק מה סייעתא מייתי אביי מהתם כיון דלא מיירי אלא לזרוק, אבל מ"מ לא מוכח מהתם דגם הכא אסור לטלטל. די"ל דשאני התם דמה"ת הוי רה"ר גמור קודם שבת משא"כ הכא מה"ת לא הוי רה"ר. והקושיא אינה אלא מה סייעתא מייתי אביי. ובזה מיושב מה שהקשו התוס' מספינות קשורות כו' דנראה דלכך הקשו מסוגיא דהכא משום דאל"ה הוי מחולקין בין רה"ר דאורייתא כמ"ש. ומכאן נראה להם דגם ברה"ר דרבנן לא הותר בנעשה במזיד. אבל לפמ"ש אין הכרח מכאן לדינא וכדכתיבנא. אח"כ ראיתי במהרש"א שמביא תירוץ הנ"ל בשם התוס' והרא"ש בשבת והקשה עליהם ולפמ"ש א"ש הכל ע"ש:
<b><small>שם</small></b> <b>בגמ'</b> ולימא הא ול"ב הך כו'. לכאורה תמוה דנהי דמוכח מכאן דמה"ת מהני שם ד' מחיצות אע"ג דבקעי רבים מ"מ הו"מ למימר דמדרבנן אסור היכא דרה"ר מפסקתן. דכן משמע נמי לשון הש"ס מעיקרא דקאמר פשיטא אי לאו דמחיצה הוי כו'. ונראה דרבותא טפי הוי למישרי לטלטל גם מדרבנן מלחייב בזורק מרה"ר לתוכן. ונראה ליישב דלשון כאן הודיעך כוחן של מחיצות משמע דקמ"ל דרה"ר לא מבטלי מחיצות מה"ת. דאי מה"ת ודאי הוי רה"י והרבותא רק דגם חכמים התירו הו"ל למימר כוחן של עולי רגלים כו'. ומדקאמר כוחן של מחיצות משמע דהא קמ"ל דהוי רה"י מה"ת וזה כבר נודע מהך דהכא כנ"ל:
<b>בתוס' ד"ה</b> לא יעמוד כו' וי"ל דלא חשיב כו' ולפ"ז אסור להוציא ראשו בר"ה ולרוק. לכאורה כוונתם רק דאסור להוציא ראשו אחר שכבר הרוק מצוי בפיו, אבל במוציא ראשו ואח"כ מתחיל להוציא הרוק מגופו א"כ הוי כמו שותה מרה"ר לתוך פיו, ודוקא כשכבר הרוק בפיו ומוציא פיו זה נקרא נח מאליו כמו התם הושטת היד לחוץ, אך מסתימת דבריהם משמע דבכל גווני אסרו, ונראה לפרש דהא יל"ד עוד דהו"ל למימר דלפ"ז חייב ג"כ במוציא ראשו והם לא כתבו אלא דאסור, לכך נראה הפי' לפמ"ש התוס' מקודם דאע"ג דאמרינן בלבד שלא יחליפו מ"מ הכא דא"א לשתות אלא ע"י דרך מקום פטור לא אסרו בכה"ג, א"כ כתבו הכא שפיר דכיון דכשיהי' כבר הרוק בפיו ויוציא ראשו יתחייב חטאת כמו התם בהושטת היד, ממילא שוב אסור להוציא ראשו ולרוק בכל גווני גם כשעדיין אין הרוק בפיו כיון דיכול להיות הרקיקה שלא ע"י הנחת מקום פטור, ואסרינן שפיר כההיא דבלבד שלא יחליפו כנ"ל:
<b>בא"ד</b> ועוד נראה לפרש כו' והוי עקירה והנחה בחד רשותא כו', לכאורה משמעות דבריהם דפיו שהיא ברה"ר חשוב כמו רה"ר ממש, אבל א"א לומר כן דהא בהדיא אמרינן בריש מס' שבת דידו הפשוטה לרשות אחר לא חשוב כרה"י ולא כרה"ר ע"ש, וע"כ צריכין לפרש כוונתם דחשוב מקום פטור, רק כל החידוש עתה הוא דהוי הנחה ממש במקום פטור לא כמו שתי' לעיל דהוי דרך מקום פטור רק דחשוב הנחה ממש, והרויחו בזה הך דבלבד שלא יחליפו שהקשו לעיל, וגם א"ש עכשיו דאסור לרוק בכל גווני, אבל השתא נמי ס"ל דחשיב מקום פטור, מיהו לשון חד רשותא אינו מובן:
<h4>דף כ:</h4>
<b>בגמ'</b> וכה"ג מי מחייב כו', לכאורה קשה דגם לס"ד דמיירי בלא נקיט לה נמי תקשה הכי, וי"ל דבלא נקיט לה אינו מטעם גזירה אלא משום דבודאי יטלטל הכלי ע"י נענועת ראש הבהמה, ולכך גם בדליכא חיוב חטאת אסור, משא"כ לאביי לא הוי אלא גזירה:
<b><small>שם</small></b> <b>בגמ'</b> תנ"ה ר"א אוסר בגמל כו' מפירוש רש"י שלפנינו נראה דר"א אוסר גם בראשו ורובו בפנים ופליג אברייתא זו והוכחת הגמ' הוא דגמל גרע, אבל לתנא דברייתא מהני מיהת ראשו ורובו, ולפי הגהת המפ' ברש"י נראה הפי' דהא דר"א הוא כוונת הברייתא ואוסר בלא הכניס ראשה ורובה, אך לפ"ז הלשון קשה דת"ק כתבו להיתרא ור"א נקטו לאיסורא כיון דחד דינא אית להו למה שינו בלשונם:
<h4>דף כא.</h4>
<b>בגמ'</b> בעינן מידי דחזי לאדם, נראה הטעם דכיון דלא חזי לאדם אין הדרך להשקות שם בהמתן דמסתמא הולכין למקום שיש להם ג"כ לשתות ולכך לא התירו אלא במים חיים דהוא מטפס ועולה ולבהמתו משקה מתקנתא דרבנן, ובזה מיושב מה שהקשו התוס' ד"ה מידי דחזי כו' אמאי בעינן דחזי לאדם ע"ש:
<b><small>שם</small></b> <b>בגמ'</b> מתקיף לה ר"ע כו', נראה יותר כתי' הב' בתוס' דס"ל לר"ע ואביי דבנקיט. מנא ונקיט לה א"צ ראשה ורובה, דלתי' א' אין מובן שינויא דאביי כיון דכל הקושיא הי' ע"י דסתמא תני ומשמע אפי' בדנקיט מנא ונקיט לה, א"כ נראה תי' אביי דחוק טפי ויותר עדיף. לשנויי דבנקיט לה מיירי אלא ע"כ דס"ל דהיכי דנקיט לה א"צ ראשה ורובה, והי' נראה לפסוק כן להלכה אבל הרמב"ם פוסק דלעולם צריך ראשו ורובו ולעולם מהני ראשו ורובו ולכאורה היא דלא כמאן, גם מביא דאפי' בגמל מהני ראשו ורובו, וגם ע"ז יש לדקדק דכיון דמביא דבלא נקיט לה מהני ראשו ורובו כ"ש בגמל, ואולי כוונתו בגמל ואפי' לא נקיט לה ובזה באמת צ"ע מנ"ל הא, ובס' אור זרוע פוסק הכל לחומרא דצריך נקיט לה וראשו ורובו ולדבריו צ"ע בגמל אי מהני ראשו ורבו, ולע"ד הי' נראה לפסוק כאביי דבלא נקיט לה בעי רו"ר ובנקיט לה א"צ ראשו ורובו (וכן מסיק הריטב"א להלכה ע"ש].
<h4>דף כב.</h4>
<b>בגמ'</b> איבעיא להו בור ופסין כו' דילמא אתי לטלטולי יותר מב"ס בקרפף, משמע דהא פשיטא לי' דאינה איסור מצד עצמו משום דדומה לרה"ר דמה"ט אסרו קרפף ביותר מב"ס, וצ"ל דבפסי ביראות נודע לכל דאינו רה"ר ולא אסרו אלא מטעם דאתי לטלטל נמי בקרפף וגזרו כאן גזירה לגזירה, ונראה דמסקנת הגמ' הוא בור בלא פסין מדאמר ולא היא ולא אמר לעולם בור בלא פסין משמע דפשיטא לי' הכי, וצ"ע על הרע"ב שלא פי' כן במשנה, ועל לשון הרמב"ם בפי' המשניות צ"ע ביותר דלכאורה משמעות לשונו דמבור לפסין יהי' בית סאתים וזה דלא כמאן:
<b>בתוס' ד"ה</b> בור ופסין כו' וי"ל דהתם במחיצות טובות כו', תירוצם דחוק הוא לומר דיהי' מחלוקת כ"כ בין התנאים דלר"י פסי ביראות גרע מקרפף, ולדידן קרפף גרע, ולולי דבריהם נראה דעמוד שאני דמעכב מקום תשמיש לכך הוי מיעוט משא"כ בור דראוי לתשמיש לא הוי מיעוט, וכ"נ משמעות הפוס' דבקרפף יותר מב"ס גם בור וכדומה בכלל ואינו מיעוט וצ"ע לדינא:
<h4>דף כב:</h4>
<b>בגמ'</b> תל המתלקט כו' אליבא דרבנן ל"ת לך כו' משמע דס"ל להגמ' דתל חשוב נמי שם ד' מחיצות דהא דוקא היכא דאיכא שם ד' מחיצות ס"ל לרבנן דרבים לא מבטלי מחיצות, ולכאורה נראה דשם ד' מחיצות הוא רק בפסי ביראות הואיל ובמקום הדיומדין ליכא כלל בקיעת רבים, אבל מסוגיא דהכא מוכח דפי' שם ד' מחיצות היא דכל היכא שבלי הבקיעות רבים הי' שם ד' מחיצות תו לא מבטלי בקיעת רבים שם מחיצה, ודוקא בב' צידי רה"ר דגם בלי בקיעת רבים לא הי' אלא ב' מחיצות כנ"ל, ולכך בתל דחשיב ד' מחיצות ע"י גוד אסיק אף שרבים בוקעים בכל התל לא מבטלי מחיצתא לרבנן כנ"ל:
<b>בתוס' ד"ה</b> דילמא מעלות ומורדות כו' נראה מדבריהם דמפרשין דמעלות ומורדות הם מתלקטין י' מתוך ד', וכן מוכח בדבריהם לקמן בד"ה תל כו', וא"י מנ"ל הא דפשט הגמ' ולשון רש"י ג"כ נראה דאין בהם מחיצה כלל שאינם מתלקטין י' מתוך ד', רק ע"י שאין נוח לעלות במעלות ומורדות ולא ניחא תשמישתי' לכך לא חשיב רה"ר וכדאמרינן הטעם שאין דומין לדגלי מדבר וצ"ע:
<b>בד"ה</b> אלא כו' וא"ת ולוקמא כו' וי"ל כו', עי' במהרש"א שהקשה דלמה לא משני הגמ' דאיירי בב' מחיצות ורבנן הוא דפליגי בב' צידי רה"ר ובלא ניחא תשמישתי' מודין, ודבריו סתומין דהא סתם חצר הוא סתום מכל ד' רוחותי' אלא דאיכא פרצות שהולכין לה מרה"ר כמ"ש רש"י, וגם התוס' לא פלפלו אלא אי איירי היכא דב' מחיצות סתומין בלי פירצה או מיירי היכא שיש פירצה בכל הד' רוחות אבל עכ"פ שם ד' מחיצות לעולם אית בי', אך אפשר דהמהרש"א מקשה מדנפשי' דלוקמי היכא דב' רוחות סתומין וב' הכשירו ע"י פסין. אבל לפ"ז העיקר חסר מן הספר, וגם כה"ג י"ל דחשיב שפיר דניחא תשמישתי' וצ"ע בכוונתו:
<h4>דף כג.</h4>
<b>ברש"י</b> ד"ה וכל היכא כו' אי שייך כו' בחדא מילתא, נראה כוונתו כמ"ש התוס' ד"ה אילימא דהתם בסוכה לא הוי תרוייהו לחומרא רק כיון דבענינא חדא הוי חשיב לן כמו תרוייהו לחומרא בב' ענינים ולולי דבריהם אפשר דגם הא דאמר ר"א דישלים ביו"ט האחרון חומרא חשיב. דאע"ג דלת"ק ליכא תקנתא ולדידי' איכא תקנה מ"מ לגבי זה חומרא הוא מה דצריך להשלים ולחכמים לא איכפת לן בהשלמה כנ"ל:
<b>בתוס' ד"ה</b> ובלבד בסוף הדיבור ולרש"י שמא יש לחלק כו' וצ"ל לפ"ז דדוקא ריב"ב ס"ל הכי אבל רע"ק ושאר תנאי פליגי עליו בזה, דאל"כ הא דאמרינן לקמן בקרפף יותר מב"ס והוקף לדירה דמותר הוי דלא כמאן. ולפ"ז י"ל נמי קולא לפרש"י כיון דרע"ק ע"כ פליג נמי ביותר מב"ס שוב אפשר דלרע"ק מהני גם שומירה וב"ד ביותר מב"ס, משא"כ לתוס' לא פליג רע"ק כלל על יתר מב"ס וצריך דוקא שיהי' מוקף לדירה ממש ע"כ בגמ' א"ה היינו ר"י. קצת קשה דילמא לר"י אם הי' ארכה יותר מרחבה אף פחות מאמה מיפסל, וצ"ל דא"כ הו"ל למיתני רי"א אפי' כ"ש פחות מאמה כו' כיון דחומרא אתי לאשמעינן:
<b>ברש"י</b> ד"ה אבל כו' אפ"ה לא אסרי אהדדי הואיל ודחד גברא הוא, עי' מ"ש מהרש"א [דאי הוו של ב' בעלים אסרו אהדדי אע"ג דרשויות אחת הן לר"ש) וצ"ע מנ"ל הא ובט"ז (סי' שנ"ח ס"ק ד') כ' דט"ס ברש"י ע"ש, ובס' אור זרוע (ה"ע סי' ק"ל) השמיט ג"כ תיבות אלו, [ועי, בריטב"א מ"ש בביאור דברי רש"י ג"כ דלא כמ"ש המהרש"א).
<b>בתוס' ד"ה</b> רע"ק כו' ועוד דילמא בעי בור כו', עי' מ"ש מהרש"א [דלא קשיא להו דילמא בעי שומירה דא"כ היינו דר"י ב"ב ולכאורה קשה דא"כ דת"ק בעי בור ר"י היינו ת"ק. ולכך נראה כוונת התוס' דכיון דלא מפרש בת"ק די"ל דבעי בור וי"ל דלא בעי לכך שפיר מייתי המשנה כל הני תנאי כנ"ל, וה"ה דהו"מ למימר דבעי שומירה וב"ד רק נקטי טפי בור משום דהוי דומיא דפסי ביראות כנ"ל:
<h4>דף כד.</h4>
<b>בגמ'</b> פרץ אמה וגדר אמה פרץ כו' וגדר נראה דגדר אחרון לאו דוקא אלא כל שעשה פירצה פחותה מי' וגדרה ואח"כ פרץ להשלים פירצה ראשונה ליותר מי' חשיב היקף לדירה, כיון דאם הי' נוטל מה שגדר מקודם הי' עתה פירצה טפי מעשר, וכמו בניקבה במוציא זית וסתמה ואח"כ השלים למוציא רמון ולא סתמה כלל דמכ"ש דנפיק מתורת כלי כנ"ל:
<h4>דף כד:</h4>
<b>בגמ'</b> אמר ר"א ודחזיין לתשמישתא נמי ל"א אלא שאין בעומקו יותר מב"ס, משמעות הלשון נראה דלעולם לא מיפסל באין בה עומק י' אלא דבדחזיין לא מיפסל עד שיהי' בעומקו יותר מב"ס, אבל בלא חזיין סגי לפסול אפי' במשהו עומק י' אבל כל שאין שום עומק י' לא הוי שם מים עליו, וכן הי' נ"ל לפרש בשו"ע (סי' שנ"ח סעי' י"א) דמביא גם בלא חזיין דצריך עומק י' והיינו אפי' במשהו, אח"כ ראיתי במקור הדין בב"י שם מביא מחלוקת בזה דהרא"ש וכן הטור ס"ל דגם באין שום עומק י' מיפסל בלא חזיין והרשב"א ס"ל דצריך עומק י', ובעבוה"ק להרשב"א מבואר דגם בעומק י' צריך להיות רוב הרשות או יותר מבית סאתים כמו בנזרע. ושיטה זו יש לה מקום לפי תי' ב' שבתוס' כאן דבחזיין גם בס"ד דגמ' לא איכפת לן ברוב מים רק כל שאין בו ב"ס מותר, וא"ש דגם בס"ד איכא חומרא בלא חזיין דברוב מיפסל, אבל לתי' א' שבתוס' לשיטת רש"י דגם ברוב מיפסל אפי' באינו יותר מסאתים כמו זריעה א"כ ע"כ דבלא חזיין גם בפחות מהכי מיפסל, ומהיכי תיתי נימא דלמסקנא אינו כן, והב"י כ' שם דמלשון רש"י נמי משמע דכל שאין עומק י' אינו בכלל מים כלל ומדברי תוס' נראה לרש"י כתבו שיטה הראשונה הנ"ל. לכן נראה לע"ד דלשיטת רש"י סגי בעומק י' אף במקום א' משהו כדכתיבנא, ובאמת לשיטת הרא"ש וטור דגם משהו א"צ שיהי' עומק י' קשה לשון הגמ' דהו"ל למימר ל"א אלא שאין בעומקן י', גם צ"ע לדידהו כמה שיעור עומק דאטו בשפיכת מים כ"ש יתבטל משם דירה, וצ"ל דטפי מג' טפחים מיהו בעינן כנ"ל:
<b>בתוס' ד"ה</b> ההיא רחבה כו' דכיון דלא מהני לרחבה גופי' כו' נראה כוונתם דס"ל דהא דנראה מבחוץ ושוה מבפנים נידון משום לחי היא כעין מיגו דמהני לרשות' החיצון מהני ג"כ לרשות הפנימי והכא כיון דלא. מהני לרחבה לא מהני נמי לשביל, אבל צ"ע לדינא בסברא זו דהא במבוי הפתוחה לרה"ר ונראה מבחוץ נמי מהני אע"ג דלא שייך מיגו ועי' בריטב"א מ"ש בשם התוס' דכיון שהגפופין נעשו לצורך הרחבה כו' ולנפשה לא מצלה היכי מצלה לאחריני]:
<h4>דף כה.</h4>
<b>בגמ'</b> הרחיק כו' רבא אמר אינו מועיל. פי' רש"י דמ"מ מיעוט הוי. וצ"ע אי כוונתו דדוקא שיעור המחיצה נתמעט וזה ודאי אמת, אבל בהרויח ג' טפחים דאיכא אויר בין המחיצות צ"ע אי נתמעט ג"כ דע"ז אין ראי' מעיט, די"ל דלעולם דנין המחיצה כאילו היתה דבוקה בכותל ומצרפין שפיר האויר להרשות ואם יש יותר מב"ס עם אויר הנ"ל מיפסל:
<b><small>שם</small></b> <b>בגמ'</b> ומודה שאם עשה מחיצה על התל שהועיל, אפשר הפי' דהועיל נמי למטה אי יש קרפף למטה ג"כ מטעם מיגו וצ"ע לדינא. [ובזה י"ל מה שהקשה התיו"ט במדות (פ"ב מ"ג) ע"ד הכ"מ בשם הרא"ש דהסורג הי' להתיר הטלטול בשבת דא"כ הי' אסור לטלטל בהר הבית ע"ש. ולהנ"ל א"ש דמחיצת הסורג הועיל גם להר הבית משום מיגו כנ"ל]:
<b><small>שם</small></b> <b>בגמ'</b> היינו דירמי' ביראה כו' ואתא ישראל אחריני ורפיק בה כו' לכאורה קשה דמשמע דנגמר הזריעה ע"י דרפיק בה א"כ בכה"ג פשיטא דבתרא קני. וגם אפי' אי גם בלי ההיא דרפיק בה הי' נגמר מ"מ כל כמה דלא נגמר הזריעה ודאי אכתי לא הוי חזקה, אבל אי נגמר הפעולה ואח"כ אתא בתרא ועשה איזה חזקה י"ל דלא מהני וקמא קני, מיהו עיינתי במס' ב"ב (נ"ד.) ולא איתא שם האי סיומא דאתא אחר [וכן הוא לשון הטוש"ע בחו"מ (סי' ער"ה סעי' כ"ב) ע"ש, וכ"מ בפי' הר"ח כאן), ולפ"ז נראה גם הכא הא דאתא אחרינא אינו מגוף הדין אלא הא דקמא לא קני בכל גווני וממילא מאן דמחזיק בה זכה בה:
<h3>פרק בכל מערבין</h3>
<h4>דף כו:</h4>
<b>בתוס'</b> ד"ה ולכהן בבית הפרס כו' ולדבריהם דוקא בחולין מערבין לכהן בבה"פ דבתרומה אסור לאכול גם ע"י נפוח, וגם לחכמים דס"ל דמערבין לישראל בתרומה משום דחזי לכהן אבל בכה"ג לא חזי לשום אדם כנ"ל, וצ"ע בהרמב"ם בה' טומאת מת (פ"י ה' י"ב) בדינים אלו דמשמע דלא ס"ל כשיטת התוס' ע"ש ובפי' המשניות באהלות דמשמע מדבריו דבדיקה דמתני' היא לטהר לגמרי ובדיקה דנפוח לפסח דוקא כמ"ש ג"כ (פ"ו מה' ק"פ ה"ח), אכן התוס' בבכורות (כ"ט.) הביאו בשם הר"ת דבדיקה דנפוח עדיף טפי ומהני לכל מילי וכ"כ הר"ש באהלות בשם י"מ ע"ש):
<h4>דף כז.</h4>
<b>בגמ'</b> מאן דמתני אעירוב אבל אמעשר לא, ולקמן מסקינן דמ"ד גם במעשר היינו בנתן בו שמן א"כ נראה לכאורה דגם בעירוב לא מהני אלא בנתן בו שמן דאל"ה לא שייך כ"ש אעירוב וגם לשון אבל אמעשר לא, הא מאן דמתני אעירוב לא מיירי כלל בשמן ובלי שמן לכו"ע לא מהני במעשר, לכן נראה דגם בעירוב בעי שמן וכ"כ התוס' ד"ה אבל, אכן גם לפי' זה קשה כיון דלכו"ע בלי תערובת שמן לא מהני א"כ גם בעירוב כל ההיתר מכח הבלעה ובענין הבלעה מאי כ"ש איכא בעירוב טפי ממעשר, והגם די"ל כ"ש משום דבמעשר מה"ת בעינן פרי ובעירוב אינו אלא דרבנן, אבל לשון הגמ' במעשר לא דפירא בעינן אינו מובן כיון דגם בעירוב ס"ל דמיפסל בלי שמן וכל ההיתר מכח תערובת א"כ מאי בכך דפרי בעינן, ולכך אפשר לפרש להיפוך דבמעשר בלחוד מסקינן דמיירי ע"י תערובת שמן אבל מאן דמוקי אמירוב איירי בלי שמן ולכך במעשר לא, פי' דלא איירי מהיתרא דמעשר דהיינו ביערב בו שמן, ומאן דמתני במעשר ובתערובת שמן א"כ כ"ש בעירוב כיון דבעירוב איכא מאן דמתיר בלי תערובת שמן מכ"ש דבתערובת שמן מיהת מהני, ולפ"ז י"ל הנ"מ של המחלוקת רק לענין עירוב אי מהני בלי תערובת, דלמ"ד אמעשר ואיירי בתערובת שמן א"כ י"ל דבלי שמן לא מהני גם בעירוב, ואפשר שכן הי' דעת הרמב"ם וסייעתו דלא הצריכו בעירוב שיהי' בו שמן משום דס"ל כמאן דמתני אעירוב ולא איירי בשמן. ואין להקשות דא"כ למה פסק הרמב"ם במעשר דמהני תערובת שמן, י"ל דזה למד מברייתא דבן בג בג דלקמן כנ"ל, [וכן הוא דעת הטור (סי' שפ"ו) דאפי' בלא תערובת שמן מערבין וע"ש בב"י, ובשו"ע שם הביא ב' דיעות ע"ש]:
<b>בתוס' ד"ה</b> אי דיתיב כו' תימא כו', שיטת התוס' דמרכב אף היושב עליו אין בו דין מושב, אבל פשט הגמ' ורש"י נראה דדוקא התפוס יש עליו דין מרכב, וכל מה דראוי לישיבה מושב הוא וכדתניא האוכף טמא מושב ורק התפוס טמא מרכב וא"כ לק"מ כל קושייתם, וכ"כ בהדיא הרע"ב בריש מס' כלים וע"ש בתיו"ט שגם הרמב"ם ס"ל כשיטת התוס' דהכא:
<h4>דף כז:</h4>
<b>בגמ'</b> שנתן לתוכו שמן, לא נתבאר השיעור כמה שמן, ולכאורה צריך להיות הרוב שמן אבל לשון שנתן לתוכו משמע אף כל שהוא וצ"ע, גם יש להקשות לכאורה דאכתי תקשה לר"א דאמר שמא לא שמעת אלא בשקרבי דגים מעורבין בהן א"כ משמע דדוקא בציר דשומנא דפירא היא [כמ"ש רש"י דאפי' בלא קרבי דגים יש שם קצת משומן הדגים) מהני תערובת קרבי דגים אבל במים ומלח לא כדדייק בס"ד לר"י בן גדיש, ויש ליישב דרק בס"ד דר"י ב"ג דמיירי בבעיני' שייך לדייק מדנקיט ציר דוקא אבל לר"א דמיירי בתערובת קרבי דגים י"ל דנקט ציר דאורחא דמילתא כך לערב קרבי דגים בציר וה"ה במים ומלח כל שעירב בהן שמן כנ"ל:
<b><small>שם</small></b> <b>בגמ'</b> ובהבלעה מי שרי אין והתניא כו', לכאורה קשה אדרבה אי בעלמא אסור הבלעה קמ"ל הכא דמים ומלח ע"י שמן מתהפכין גם הם להיות עליהם שם פרי, דהא בס"ד לא הוי קשה לי' מסברא הא לאו פירי הוא רק מהך ברייתא דציר מקשה וע"ז משני שפיר דאיירי בנתן לתוכו שמן, אבל כיון דהבלעה מהני בכ"מ גם בקנקן שאינו שום מאכל א"כ מה קמ"ל דמים ומלח מערבין הא כל אגב מותר, וגם מ"ט דמאן דמתני אעירוב ולא אמעשר דלפי שיטת התוס' דגם לעירוב בעי תערובת שמן משמע דבמעשר לדידי' לא מהני גם בתערובת שמן וכי פליג אבן בג בג, אכן נראה דלק"מ דל"ד ליין אגב קנקנו דהתם. שאני כיון דכל יין נמכר הוא אגב קנקנו וכן בקר אגב עורו וגם בתמד שתיות היוצא מן החרצנים הוא רק ע"י עשיות תמד, משא"כ תערובת שמן במים ומלח אינו בכלל שתיות שמן אלא שרוצה לתקן מאכל מים ומלח ע"י שנותן בו שמן זה שפיר לא דמי לכל הני דבן בג בג, ולכך חידש לן האי מאן דמתני אמעשר דע"י תערובת שמן מיחשב אוכל וממילא מותר בהבלעה כמו הנך דבן בג בג, ומאן דמתני אעירוב פליג דבמעשר לא דל"ד להני כנ"ל, ולפמ"ש לעיל דמ"ד אעירוב מיירי בלא שמן בפשיטות ניחא הא דאמרי' אבל לא במעשר]:
<b><small>שם</small></b> <b>בגמ'</b> הו"א מאי שכר דבילה קעילית כו' לפירש"י דהיינו ד"ק בעיני' דקמ"ל דהיא כמו יין א"כ גם עכשיו דכתיב ביין וילפינן מיני' יין ע"ג קנקנו מנ"ל דבילה קעילית, וי"ל בדוחק דמשמע יותר לרבות תמד אך אי לא הוי ידעינן דין הבלעה כלל הי' דחקין לשום דרשא דהיינו ד"ק וצ"ע, [ולפ"ז למסקנא אין ה"נ דלא מרבינן דבילה קעילית, אכן התוס' ביומא (ע"ו:) כ' דלבתר דמרבינן יין ע"ג קנקנו כ"ש דבילה קעילית ע"ש]
<b><small>שם</small></b> <b>בגמ'</b> השתא צאן ע"ג גיזתה מיזדבנא בקר ע"ג עורו לא כ"ש, הלשון אינו מובן דהא צאן גם ע"ג גיזתה וע"ג עורו לוקחין כמ"ש רש"י ז"ל, א"כ עיקר הכוונה כיון דכתיב צאן ולא בקר מוכיח דמירבי תרוייהו גיזה ועורה א"כ בקר למה לי ומיותר אריכות לשון הגמ', גם על הרמב"ם יש לתמוה שהשמיט הדין דצאן ע"ג גיזתה דהוא הרבותא גדולה שבכולן, וכנראה קצת דלא ס"ל כלל ברייתא דבן בג בג, ויין ע"ג קנקנו ובקר ע"ג עורו שהביא (בפ"ח מה' מע"ש ה"א) הוא ממשנה דמעשר שני (פ"א מ"ג) ע"ש, וצ"ע מנ"ל לדחות ברייתא זו דבן בג בג והגם דר"י מקשה עלה מ"מ לא דחאו מהלכה, וגם הר"ש שם במשנה מביא עלה ברייתא דבן בג בג וצ"ע:
<b>בתוס' ד"ה</b> הו"א כו' ועוד הקשה מהר"ש כו' עי' במהרש"א דמסיק דכוונתם כמו שהקשו בתוס' ביומא דאיך מצריך התם קרא לדבילה קעילית הא מוכח מיין ע"ג קנקנו כו', ולפע"ד אין לשון התוס' מורה ע"ז הפי', וגם בתוס' בשבועות בלי ספק אין הפי' כן דהא קושיא זאת הקשו שם בתחילת ותי' ע"ז דמדרשא דביתין מיירי הכא ומוכח דכבר נתיישב להם בזה, ונראה לפרש דהתם בא לדרוש גוף הפסוק ואי שתי' אינו בכלל אכילה ושכר הוא דוקא דבילה קעילית א"כ מכח יתור דביתין לא נימא להיפוך ולשום דרשא אחריני אתי, ואיך שיהי' מוכח התם בסוה"ד שכ' ועוד כו' הקושיא דהכא ממש דלא נתכוונו לפי' המהרש"א, ובתוס' דיומא יש להם שיטה אחרת ובאמת תמוה מאוד מה דס"ל התם ביומא דלבתר דילפינן שכר שכר מנזיר אמעיט לן דבילה קעילית מנ"ל הא וצ"ע שם, וקושייתם דהכא ודשבועות נראה לע"ד להיפוך דקשיא להו דבשבועות משמע דשכר מצד עצמו כולל דבילה קעילית ונהי דילפינן ש"ש מנזיר דגם שתיית יין בכלל מ"מ גם ד"ק בכלל א"כ ל"ל דרשא דבשכר לד"ק כנ"ל, שוב ראיתי במהרש"א בשבועות נראה שמפרש כן הגם שלשונו קצת באופן אחר, וא"י למה חזר כאן מדבריו דשם והנלע"ד כתבתי:
<h4>דף כח.</h4>
<b>ברש"י</b> ד"ה צירעה כו' והאי דכתיב אל תשקצו בבהמה וחי' גדולים משתעי ולא בשרצים כו', וקשה א"כ בבהמה וחי' טמאה לילקי שמונים, ומצאתי בס' המצות בשורש תשיעי שהקשה כן הרמב"ן ז"ל וכ' דוודאי אינו לוקה אלא מ' מדפליגי בחולין (ק':) באוכל גיד הנשה של טמאה אי חייב שתים ע"ש, ובס' מגלת אסתר שם השיג עליו דלעולם איכא מלקות שמונים אך עיקר פלוגתייהו היא אי יש בגידין בנ"ט, ואגב אורחא קמ"ל דלר"ש אין גיד נוהג בטמאה], ודע דהרמב"ם שם יש לו שיטה אחרת בכל המימרא דפוטיתא וצירעה ע"ש:
<b>בתוס' ד"ה</b> ובכל כו' תימא כו', ולולי דבריהם ז"ל הי' נראה דהא קשה עוד מאי מדמי הגמ' להך דמעשר דהכא שאני דכיון דבמקום זה אוכלין אותו למה לא יהי' טוב לעירוב הא מזונותייהו היא, ע"כ י"ל דלישנא דרב משמע לי' דבכל מקום מערבין בו [וכן פי' הריטב"א דרב התיר לערב בו בכל מקום ע"ש] וע"ז מקשה אטו רובא דעלמא הוא, ולעולם באותו מקום י"ל דמערבין בו אף שלא יהי' רובא דעלמא ואפשר גם ביחידים כה"ג מערבין וצ"ע, דאע"ג דנימא דהתם בסחיטה דאמרינן דבטלה דעתו אצל כל אדם דגם לדידי' לא הוי מלאכה, מ"מ י"ל דהכא בעירוב שאני כנ"ל, וכ"ש לפמ"ש הרמ"א (סי' ש"כ סעי' א') דבמקום שנהגו לסחוט שאר פירות אסור לסוחטן וע"ש במג"א שהאריך בזה]:
<h4>דף כח:</h4>
<b>בגמ'</b> מתקיף לה רבא ומי איכא למ"ד כו' תמוה מהיכא מוכח לומר דכיון דתנא דברייתא שם הכי ס"ל דכו"ע ס"ל הכי דילמא ר"י פליג עלה, וצ"ל כיון דר"י לא קאמר אלא דהוא כעץ, וכיון דמהני שליקה בעור דודאי כעץ בעלמא הוא ממילא ליכא משמעות מלישנא דר"י למעט גם . בשלקו, ומלשון רש"י נראה דכיון דבעור ס"ל להך תנא דמהני שליקה ממילא מסתמא הכא לכו"ע מהני שליקה וגם זה דוחק:
<b>בתוס' ד"ה</b> ראשונים הקשה הר"ש כו' ותירוצם דחוק וביומא (פ"א:) כ' התוס' עוד תי' אחר ע"ש), ונ"ל דשאני פלפלין שכל המין אין ראוי רק לטבול בו לא הוי אוכל אבל הכא עיקר המין אוכל גמור הוא [כדאיתא ביומא (י"ח:) דגרגיר הוי מאכל ע"ש] ממילא גם הזרע שבו חשוב אוכל ע"י דחזי לטבול בו כנ"ל:
<h4>דף כט.</h4>
<b>בתוס' ד"ה</b> והושיבו כו', עי' בבכורות (כ"ג.) בתוס' ד"ה סבר כו' ] שנסתפקו לומר דאומר מותר הוי מזיד] ובט"ז יו"ד סי' צ"ט ס"ק ט' [מ"ש בשם התוס' הנ"ל דבאומר מותר לכו"ע לא קנסו שוגג אטו מזיד, ומדברי התוס' כאן לא משמע כן, וע"ש בפר"ח ובכו"פ שהשיגו על הט"ז דגם בדברי התוס' בבכורות אין הפי' כדבריו]:
<h4>דף כט:</h4>
<b>בגמ'</b> סבר ר"א ברי' דר"י למימר בתרין רבעי כו' ולא היא כו' ע"ש, סוגיא זו תמוה דמאי ס"ל בס"ד בההיא דב' רביעית יין לעני וכן לעירוב, אי היינו יין מזוג אבל כשנותן לעני יין חי סגי בחצי רביעית שימזגנו ויהי' לו ב' כוסות, וכן בעירוב, אף אי ירצה החולק לטעון דצריך להיות מוכן לשתות אבל מ"מ בע"כ מודין דשכבר הוא מזוג סגי נמי בב' רביעיות, א"כ מה מקום הי' להוכיח על שכר דבעי ב' לוגין הא שכר ממש דינו כיין מזוג, ולהוצאת שבת מילתא דפשיטא דביין מזוג דינו ברביעית וכמו כן שכר דינו ברביעית, ומה הוצרך הגמ' לדחויי ולא היא כו' הלא שפיר דמיא להתם ומ"מ צריך להיות סגי ב' רביעיות שכר כמו יין מזוג, אלא ע"כ מוכרחין לפרש דבס"ד ס"ל דיין חצי לוג שנותן לעני וכן לעירוב היא יין חי דסתם יין במשנה חי היא, ואה"נ אי ימזגנו נותן לו שני לוגין, והטעם י"ל דדרכן הי' בכל סעודה לשתות לוג יין מזוג ונהי דרביעית הוי שיעור כוס מ"מ שיעור סעודה טפי הוי, ולפ"ז דייק שפיר דשכר הוי כיין מזוג וצריך ג"כ ב' לוגין, אך לפ"ז אין מובן לשון ולא היא דקאמר, הכי הו"ל למימר מי סברת ב' רביעיות יין חי קאמרינן יין מזוג אמרינן, ואם נרצה לומר דגבי עירוב גם ביין חי למסקנא צריך חצי לוג דמה שראוי להשלימו ע"י מזיגה לא חשבינן כדאמרינן בשבת בריש המוציא יין מים בכד ומצטרפין, והגם דדחינן לה התם מ"מ בעירוב נימא דצריך להיות ראוי מיד לשתי', הנה מלבד שזה דוחק דא"כ גם חצי לוג לא יועיל כיון דא"י לשתותו חי, הגם דזה יש לדחות מ"מ מה נעשה בשיעור נתינה לעני דשם ודאי למסקנא גם ביין חי סגי בחצי רביעית דהא העני ימזגנו ויהי' לו ב' כוסות והא עלה אמר רב וכן לעירוב, אם לא נפרש דמשני דשכר לענין זה עדיף מיין מזוג דדרכן הי' לשתות יין טפי משכר לכך שכר בחד כוס סגי ויין שפיר בעי כשיעור ב' כוסות לסעודה, והגמ' הי' מיושב לפי' זה, אבל מסתימת הפוס' לא משמע כן דא"כ לעני צריכין ליתן יין חי חצי לוג וכן לעירוב ומדברי הפוס' משמע דגם במזוג סגי, ותו דלפ"ז תמוה מ"ש הפוס' דכל משקין ג"כ כשכר ולפמ"ש אין ראי' וצע"ג לדינא:
<b><small>שם</small></b> <b>בגמ'</b> ופרסאי הוי רובא דעלמא, קצת קשה הא גם אי הוי רובא דעלמא מ"מ הא קיי"ל כרשב"א דחולה וזקן כדי מזונו אע"ג דלרובא דעלמא אין בו כדי ב' סעודות, ואפשר חולה וזקן שאני דלא שייך לומר בטלה דעתייהו דכו"ע אי הוי חלושים הוי סגי להו נמי בהכי, אבל בכה"ג דמחולקין מדעתם על הרוב אמרינן דבטלה דעת המיעוט אפי' להחמיר וצ"ע לדינא:
<b>בתוס' ד"ה</b> הכא כו' והא דאמר בפ"ק דמכות כו' שאני שכר דכל עיקרו אינו אלא מים, נראה דתליא בברכה הואיל דמברכין עלי' שהכל שם מים עלי', וכה"ג כ' התוס' במס' ע"ז (ל"א:) ד"ה ותרוייהו דאין בשכר משום בישול עכו"ם מה"ט דהמים עיקר ונאכל כמות שהיא חי והתבואה בטילה לגבי המים ע"ש, משא"כ יין מזוג דמברכין בפה"ג [דהיין עיקר והמים בטל גבי היין]:
<b>בד"ה</b> בגדי עניים כו' וע"כ בעשירים מיירי דבעניים תנן בפ' כ"ח מ"ח) כו' ובמשנה דידן איתא שלש על שלש, [אכן התו' בזבחים (צ"ה.) כתבו דגירסא ס"ס היא], וע"ש בהרע"ב פי' אחר דהיינו בגד עני שע"י חתיכות חתיכות קטנות חשוב בגד אף שכל חתיכה אין בה ג' ע"ג, ולפ"ז גם סוגיא דהכא כפשטא אתיא, ולעולם החילוק בין גע"ג לטומאת מגע ושלשה על שלשה למדרס בכל הבגדים איירי הן בעניים הן בעשירים. [וכן פי' הר"ש שם] ופי' זה נראה נכון מאוד, ומ"ש התוס' בשם פרש"י דפ' כירה הגם דלא פי' התם רש"י בהדיא טפי מהכא מ"מ כיון דכ' שם רש"י או גע"ג או שחוטן עבה כו' משמע דמיירי לטומאת מגע דהא בגד שק לעשירים לא חשיב כלל גם לטומאת מגע וה"ה ג' על ג' ע"ש:
<h4>דף ל.</h4>
<b>בגמ'</b> התם דאיכא פתחים קטנים כו' פי' דכל היכא שיש עליו שיעור פתח למת קטן שוב מהני מה דעומד טפי להוציא דרך זה ולהרויחו, אבל באין בו שיעור פתח אף דכולהו שוין וחישב על זה לא מהני כיון דמחוסר מעשה לא מהני מחשבה אע"ג דגם אינך מחוסרין מעשה מ"מ בכה"ג אין מעלה ע"י המחשבה רק ע"י שהיא גדול מכולם, כן היא לשיטת רש"י ודברי הריטב"א בכאן צל"ע, ולכאורה משמע מסוגיא זו דהלכה כרשב"א וכההיא שנויא והרמב"ם השמיט כל ההיא דינא בה' טומאת מת וא"י למה:
<b><small>שם</small></b> <b>בגמ'</b> לימא תהוי תיובתא כו', קשה די"ל בנדרים שאני דאזלינן אחר לשון ב"א אבל מן הדין י"ל דלא מיקרי מזון אלא חמשת המינים, גם קשה לי אמה דפריך ולאו אותבינן אדרו"ש כו' והלא התם לא מותבינן אלא מברייתא וי"ל דלא ידעו מברייתא זו, אבל המשנה בודאי ידעו גם רו"ש. ומה"ט נראה לע"ד הא דפסקו הרמב"ם והרע"ב דדוקא באומר כל הזן עלי דלכאורה נראה דדוקא לרו"ש צריכין לאוקמא הכי, אבל לדידן דאורז ודוחן נקרא מזון אתיא מתני' כפשטא ואע"ג דגם לדידן איכא כמה מינים דלא מברכינן עלייהו במ"מ, כבר כ' התוס' ד"ה לימא מילתא בטעמא דשאני התם דלא קבעינן סעודתא עלייהו ובאורז ודוחן דקבעינן עליהו שפיר מברכין במ"מ משום דאע"ג דאנן לא קיי"ל כרו"ש מ"מ ודאי רו"ש ידעו מן המשנה ופירשו דמיירי באומר כל הזן עלי, א"כ נהי דמכח הברייתא דהתם לא קיי"ל כוותייהו מ"מ פי' המשנה ודאי כן הוא כמו שפירשו רב ושמואל, ואפשר זה נכלל בלשון הגמ' לימא תהוי תיובתייהו נמי מהא כלומר דמשנה היא כדכתיבנא:
<b>ועי'</b> בס' תו"ח שהקשה על הא דפרכינן ולא אותביני' כו' למ"ש התוס' בברכות דהתיובתא שם לרו"ש היא רק על אורז ומהכא קשה נמי על דוחן ומאי פריך הגמ', ונראה דלדברי התוס' כאן לק"מ דכיון דלא איתותב רו"ש התם אלא מאורז א"כ גם אנן נימא דדוחן לכו"ע לא קבעינן עלה סעודתא והקושיא דהכא נמי לא קאי אלא על אורז כנ"ל. מיהו התוס' עצמם נקטו בלשונם הכא גם דוחן ואפשר לא ס"ל הכא כשיטה דהתם, אבל גם שיטה דהתם מתישבת לפי תירוצם כאן ודוק, מיהו נראה דבכוונה נקטו הכא גם דוחן וא"כ מקשה התו"ח שפיר, דאי נימא דלא הקשו הכא אלא על אורז א"כ קשה מאי פריך הכא הא ר"י בן נורי פליג התם בברכות בהדיא וס"ל דמברכין המוציא על אורז ע"ש דהתם דייק הש"ס מברייתא דלאו ריב"נ היא לכך מקשה אדרו"ש, אבל הכא י"ל דאתיא כריב"נ ומאי תיובתא אלא ע"כ דהגמ' כאן פריך גם על דוחן וזה לא תליא בריב"נ כנ"ל:
<h4>דף ל:</h4>
<b>בגמ'</b> אלא סומכוס ס"ל כרבנן כו', לכאורה קשה הא ב"ש שני לב"ה דלכך מערבין ביוה"כ הואיל ומבעוד יום הוי סעודה ראוי' א"כ גם הכא כיון דמבעו"י הוי שייך הואיל מה בכך דבה"ש אסור שוב דומה ליוה"כ, וצ"ל דשאני ביוה"כ דהוי ממש סעודה ראוי' בעוד יום אבל מה דראוי' מבע"י ע"י הואיל זה לא מהני על בה"ש דליכא גם הואיל כנ"ל:
<b>בתוס' ד"ה</b> ולפרוש כו' ואע"ג דרבה. כו' דתחילת היום קונה עירוב כו', כוונתם דנהי דקמי שמיא גליא דבתחילת היום אסור לתרום מ"מ כיון דאי הוי בא אז לב"ד לשאול הוי מתירין לו להפריש דלנו בה"ש היא שפיר אמרינן הואיל, וכמו כן צריכין ליישב בכל הני שבותים דתלאו באילן וכדומה דהוי. עירוב לרבי דבה"ש לא גזרו, ומ"מ צריכין להבין למה לקמן (ל"ו) בלגין טבול יום אמרינן דאי תחלת היום קונה עירוב כשר נימא ג"כ איפכא אי הוי בא לפנינו בה"ש הוי אמרינן לי' דעדיין טבל היא ולא חזי לעירוב וי"ל:
<b>בא"ד</b> וי"ל דאינו מועיל כו' דחזי השתא לשום אדם כו', צ"ע להבין סברת התוס' דבטבל הואיל ואינו ראוי לשום אדם ל"א הואיל ובתרומה דחזיא לכהן אמרינן הואיל ואי בעי מיתשיל. והלא אם ישאול עלי' באמת יהי' טבל וכי משום שיעשה ב' הדברים ביחד השאלה וגם הפרשה לכך נימא טפי הואיל, וגם ראייתם מהקדשות אינה מוכרחת כ"כ דהקדישות שאינם שלו כלל שפיר לא מהני הואיל כזה שיכול לקנות לו מ"מ עתה לאו דידי' היא, כעין מה שכ' התוס' פ"ג דפסחים (מ"ו:) גבי הואיל וא"ב פריק לי' (דלא אמרי' הואיל ואי בעי קני ע"ש] משא"כ בטבל:
<b>בד"ה</b> תרגמא כו' וי"ל דלרבנן א"מ לחולה ולזקן כדי מזונן אלא בסעודה בינונית כו' נמצא לפי תי' זה לדידן דקיי"ל כחכמים גבי זקן וחולה צריך שיעור ב"ס לבינוני. ועפ"ז יש ליישב מה שהקשיתי לעיל (כ"ח:) גבי פרסאי רובא דעלמא ע"ש, ואפשר שכן הי' דעת הטור ע"ש (בסי' ת"ט) שהב"י נדחק בדבריו וצ"ע לדינא
<b>בד"ה</b> ומר סבר כו' ורשב"א מפרש כו' דתנן באהלות (פ"ו מ"א) כו' אכן הרמב"ם שם באהלות לא פי' כן אלא דמתני' דהתם מיירי בכלים שאין באין במדה כדמשמע לשון סתם כלים, ולעולם בכלים הבאין במדה ס"ל דאהל זרוק שמי' אהל [כמ"ש הרמב"ם (פי"ב מה' טו"מ ה"ב) בכלי גללים הבאין במדה וכן הוא ג"כ בכלי עץ כמ"ש הראב"ד שם, והרמב"ם נמי ס"ל הכי כמ"ש שם הכ"מ]. ובדברי התוס' צ"ל דנראה להו דכלי גללים יש לדמותן לבאין במדה ולהרמב"ם צ"ל דכלי גללים לא נפקי משם כלים כל כך כמו הבאין במדה:
<h4>דף לא:</h4>
<b>בגמ'</b> ומה ראית כו' עי' מ"ש התוס' [לפרש הלשון מה ראית], וי"ל ג"כ דאיכא נמי סברא איפכא דבהקדימו בכרי כבר חל על הבעה"ב הפרשת התרומה ולא חל חיוב על הלוי ולכך פטרה תורה כשבא ליד הלוי דלא טביל לדידי' התרומה מצד התרומה אלא מצד התרומת מעשר, אבל בעוד שלא נתמרח אצל הבעה"ב ונתמרח אצל הלוי י"ל דחל עליו בשעת מירוח דין תרומה גדולה וכה"ג מצינו בתוס' בב"מ (פ"ב.) לחלק בהכי לפטור לקוח אחר מירוח ולחייב לקוח קודם מירוח ע"ש, וכן משמע בפי' רש"י ד"ה ומה ראית די"ל דיותר ראוי לחייב בהקדימו בשיבלים ולפטור בהקדימו בכרי] ומשני דמאי דאידגן מסתברא טפי לחיובי כנ"ל:
<b>בתוס' ד"ה</b> כאן פ"ה ע"ת אקנויי שביתה כו' וק' כו' ולפרש"י נראה דהתם מיירי נמי באמר לאחר לקבלו, והנה בתוס' שם במעילה הביאו כן בשם ר' אפרים, עוד פי' שם בתוס' דאיירי בעומד ורואהו ואמר יקנה לי פתי ע"ש. ונראה דהכא לא קאי התוס' בשיטה זו דא"כ לק"מ על רש"י דכיון דאמר יקנה לי פתי ודאי מודה רש"י דמהני. אלא דהכא ס"ל לתוס' דא"צ לומר כלום והכא דלא הוי עירוב הוא רק משום חסרון נאמנות ושם איירי בעומד ורואהו. ולדבריהם צריכין לדחוק דמה דאמרינן הכא ואם אמר לאחר לקבלו הוא לאו דוקא אלא אורחא דמילתא נקט דלא שכיח להיות רואה גוף הנחת העירוב דא"כ למה שלחו. אבל אה"נ בראהו מניח העירוב סגי דבר קנין הוא. אכן שיטה זו דחוקה מאוד חדא דלשון אינו עירוב משמע ודאי דגם אם הניחו אינו עירוב דאל"כ הו"ל למיתני אינו נאמן. ותו דלפי' התוס' ליהוי חמר גמל דשמא הניחו באמת ולא הו"ל למיתני אינו עירוב. ומ"ש עוד התוס' דהיכי פריך ודילמא לא ממטי כו' דבריהם אין מובנים כלל דכל פירש"י הוא למסקנא דאוקימנא בעומד ורואהו אז יש חילוק בין לא אמר לאחר דלא הוי עירוב משום דלאו בר מיקני הוא. ואי הוי בר מיקני הוי מהני בעומד וראהו דוקא. ומניין להם דלרש"י בר נאמנות הוא. ואפשר קשה להתוס' למה לא מדייק הגמ' נמי אמימרא דר"ה בעירובי חצרות דילמא לא ממטי לי' לכך משמע להו דלרש"י בר נאמנות הם. אבל אין זה קושיא חדא דלמה הי' להגמ' להקשות אמימרא דר"ה כיון דמצי פריך אסיפא דמתני' והתי' קאי גם על ר"ה. ותו דאהא דאר"ה ל"ק דהא דאמר קטן גובה את העירוב י"ל דמיירי היכא דקודם חשיכה בודקין ומוצא כ"א פתו באותו חצר שמערבין בו אלא כיון דטורח הוא להגבות שולחין לגבות ע"י הקטן אבל בנאמנות לא מיירי מידי. אבל בלשון המשנה משמע דהוי עירוב להכי פריך דילמא לא ממטי כו'. והנה בל"ז יש ליישב שיטת רש"י דקושית הגמ' דילמא לא ממטי לי' י"ל דלא קאי אלא אמי שאינו מודה בעירוב דאיהו לאו בר נאמנות הוא אבל קטן י"ל דנאמן בדרבנן כדאשכחן בבדיקת חמץ. אבל עיקר נראה דמודה רש"י דאינו בר נאמנות כדכתיבנא. רק דגם אם אמת הוא שהניחו נמי לאו בר מקני שביתה היא, ונ"מ לרש"י נמי בשוטה שהניח עירוב לעצמו ונתפקח ג"כ אינו עירוב:
<h4>דף לב.</h4>
<b>בגמרא</b> במה ד"א בע"ה אבל בחבר אוכל וא"צ לעשר קשה אמאי כיון שהמקבל יודע שעדיין לא חל עליו חיוב תרומה א"כ ודאי טבל הוא ולמה יסמוך עליו. ולמסקנא דמוקי לה בחבר שאמר לע"ה, וחבר אחר שומע א"ש. וי"ל דלמסקנא באמת בנותן לחבר עצמו גם לולי הטעם דאין תורמין שלא מן המוקף אין החיוב על הנותן מטעם הנ"ל. אבל בנותן לע"ה מחויב לעשר בכל גווני וממילא החבר שרואה שנותנו לע"ה יכול גם הוא לסמוך ע"ז לרבי. אבל בנותן לחבר גרידא י"ל דבכל גווני צריך לעשר. מיהו לשון הגמ' לא משמע כן:
<b>בתוס' ד"ה</b> ר"ש כו' ודרב שמעי' נמי איכא למימר כו'. ויש לתמוה דמאי תי' היא זה דהא גם אי אהתם אמרה קשה אי חזקה שליח עושה שליחותו מהני גם בדאורייתא שפיר רשאין לשחוט עליו בלא טעמא דרב שמעי' ונראה ליישב קצת דכיון דהטעם דאמרי' דחזקה שע"ש הוא כדי שלא יבוא המשלח לידי מכשול א"כ י"ל דמ"מ כשאין לו פנאי מבטל השליחות אלא שמודיע להבעלים שלא עשה שליחותו, ולכך אי אמרו ר"ש ע"ז דאוכלת בקדשים לערב שפיר קשה ל"ל האי טעמא כיון דחזקה ודאי הקריבם הכהנים או שהיו מכריזין שהיום לא הקריבו הקינין. אבל התם בפסחים איסורא דעביד עביד ולא יועיל הכרזה וי"ל דשמא לא יהיו פנוים להקריב לכך צריך טעמא דחזקה דב"ד ודוחק. ויותר י"ל לולי דבריהם ז"ל דר"ש צריך להאי טעמא משום דגם אי בעלמא חזקה שע"ש היינו שליח יחיד אבל הכא דמוטל על כל המשמר הוי כקדירה דבי שותפי דכל אחד סומך על חבירו לכך צריך ר"ש לטעמא דחזקה כו' כנ"ל:
<b>בד"ה</b> תאנים כו' באמת קושיא גדולה מכאן על הפוס' דתרומת פירות דרבנן, ופי' התוס' דחוק. וי"ל קצת דיש לעיין למ"ד חזקה שע"ש אי אין חייבין לברר כלל כשיכולין לברר ועי' פ"ק דפסחים בבעיא אי חזקתו בדוק כ' הפוס' דאי איתא קמן גם אי חזקתו בדוק צריכין לשאלו וי"ל דלמ"ד דגם בדאורייתא תא אמרי' חזקה שע"ש הוי בירור גמור א"צ לשואלו אבל אי רק בדרבנן סמכינן אהאי חזקה א"כ מידי ספיקא לא נפקא וצריך לשאלו. וממילא א"ש דדייק הגמ' דא"צ לעשר משמע דא"צ לשאלו כלל ומוכח דגם בדאורייתא חזקה שליח ע"ש דאי רק בדרבנן הי' צריך לשאלו כנ"ל:
<h4>דף לב:</h4>
<b>בגמ'</b> מה לי למעלה מ"ל למטה כו' קצת קשה דילמא אתי מתני' כר"מ דס"ל דכ"מ שאתה מוצא ב' רשויות והם רשות אחת כגון עמוד ברה"י גבוה י' ורחב ד' אסור לטלטל מזה לזה ע"ש לקמן (פ"ט.) ובפ"ק דשבת (ט.) משו"ה למעלה מי' אין עירובו עירוב. מיהו למסקנא בל"ז לא מיתוקם שפיר כך דהא אתיא כרבי דכ"ד שהוא משום שבות לא גזרו ביה"ש א"כ גם לר"מ הוי עירוב:
<b><small>שם</small></b> <b>בגמ'</b> והא קמשתמש באילן כ' רש"י דה"ה דהמ"ל דהא מייתי מכרמלית לרה"ר, ולולי דבריו ז"ל נראה דס"ל להגמ' דאע"ג דהוי שבות מ"מ לא מיקרי הוא במקום אחר עי"ז כיון דרשות אחת היא, וע"י שחכמים אסרו טילטול מכרמלית לר"ה עי"ז לא יצא מכלל הוא ועירובו במקום אחד וכיון שיכול לאכול שם על האילן שפיר הוי עירוב. ומשו"ה לא מקשינן אלא מכח דא"י לעלות ולאכול שם משום השבות דאילן כנ"ל. אך לקמן (ל"ד:) בסיפא בבור דמוקמינן בכרמלית ורבי היא משמע דלרבנן בכה"ג לא הוי עירוב. מיהו למ"ש התוס' שם דבעי לשנוייא אפי' בנתכוין לשבות חוץ לד"א מן הבור דומיא דרישא ע"ש א"כ א"י ליקח העירוב מן הבור למקום שביתתו לרבנן ולעולם י"ל כנ"ל דבקונה שביתה בכרמלית מהני אף אי העירוב ברה"ר וכדומה:
<h4>דף לג.</h4>
<b>ברש"י</b> ד"ה נתנו בכלכלה ואסור ליטלו לא גרסינן כו' ובתוס' (ע"ב ד"ה ורבי) משמע דגרסו בדברי רבי ואסור ליטלו [מדכתבו ואע"ג דאשמעינן דצדדין אסורין ע"ש] ודברי מהרש"א שם א"י לפרשם ונראה די"ל גירסא זו דבאמת מצינו פלוגתא דתנאי בצדדין בשבת (קנ"ד:) והגמ' כאן לא פריך אלא מדברי חכמים כדפירש"י ז"ל בעצמו בסמוך דיהי' ההוא מ"ד דשרי יחיד במקום רבים. אבל רבי עצמו שפיר, ס"ל צדדין אסורין לפי גירסא זו:
דר
<h4>דף לד:</h4>
<b>בגמ'</b> וסיפא גזירא שמא יקטום. לפי' רש"י קשה דהו"ל למימר שאני סיפא דגזירה שמא יקטום דהא גזירה דקטימה גם המקשן ידע דאל"כ מ"ט אסור להשתמש בקנה נעוץ] והו"ל לפרש דגזירה דקטימה חמור מגזירה דאילן ועיקר התי' חסר מספר ולולי פירש"י הי' נראה לפרש דחכמים גזרו הכא שלא יהי' עירוב שלא יהי' לו שימוש זה מאילן משום גזירת קטימה. ולא איירי הכא מגזירת שימוש ליטול העירוב משם בביה"ש דזה מותר רק דלכך אינו עירוב בסיפא דחכמים גזרו כן מגזירה שמא יקטום כנ"ל. משא"כ באילן דגם בשימושו אינו קרוב לידי מלאכה אלא גזירה בעלמא] ויש נ"מ לדינא:
<b>בתוס' ד"ה</b> ואמאי כו'. וא"ת והא השתא ס"ד דבמגדל עץ איירי דהוי כלי כו' עי' מ"ש מהרש"א דאין זה מוכרח וקושיתו יש לישב דלשון הגמ' הכא במגדל של לבנים עסקינן משמע דבס"ד לא מיירי בלבנים. אך הא קשיא לי די"ל דבס"ד הוי פשיטא לי' דשידה תיבה ומגדל אהלים חשיבי ולא כלים כדבעי רבה ור"י למימר אח"כ דפליגי בהכי ובס"ד ס"ל דלכו"ע אהלים נינהו כנ"ל. אח"כ ראיתי באו"ז הובא בהג"א דבמסקנא נמי ס"ל דהוי אהל ע"ש:
<b>בא"ד</b> והא דקאמר בסמוך כו' או כדמוקי במסקנא במנעול וקטיר במיתנא וכ"כ הרא"ש ג"כ. ואין מובן דהא רבה ור"י לא מוקי פלוגתייהו בהכי אלא אביי ורבא. ולדידהו לא מיירי כלל בשבירת המגדל ואין, כאן ענין בנין וסתירה בכלים]. וצ"ל כוונתם דכיון דחשיב אהל ממילא החבל שהמפתח קשור בו אסור להפסיקו כדין סתירת אהל ולמ"ד כלי הוא אין בפסיקת החבל איסור. אבל סתירת המגדל לכו"ע אסור גם אי כלי היא:
<b>בד"ה</b> נוטל ולמהר"י נראה כו' ולא מובן לי שפיר כוונתם דמ"מ אי דעת יחיד היא ואותו יחיד ס"ל כר"ש בהא הו"ל לרבי למיתני בשמו ולא בשם ת"ק סתם אי לא בעי למיסתם כר"ש. וכי תימא דאי הוי אמר דברי פלוני הו"א דהלכה כר"מ ועתה נדע דהלכה כחכמים א"כ בפשיטות הוי לתוס' לומר דלא נקיט דברי ר"ש דלא נימא דהלכה כר"מ. וצ"ל משום דדילמא הלכה כר"ש לגבי ר"מ דלקמן (מ"ו:) איבעיא ולא איפשטא ר"מ ור"ש מאי ע"ש] לכך הוצרכו תוס' לומר כן.
<h4>דף לה.</h4>
<b>בגמ'</b> בשדה אין עירובו עירוב כרבנן, נראה לפרש לאפוקי לרבי דלא גזרו בה"ש משום שבות א"כ גם בשדה עירובו עירוב דהוי רק שבות. ובאמת יש לתמוה על הרא"ש והטור (סי' שצ"ד) שהביאו חילוק בין בעיר ובשדה והלא קיי"ל כרבי ולדידי' גם בשדה הוי עירוב כנ"ל. אח"כ מצאתי בב"י וט"ז שם מזה:
<b><small>שם</small></b> <b>בגמ'</b> ותסברא והתנן אוהל וניסט טמא. לכאורה תמוה וכי איכא למ"ד דאהל מקבל טומאה וכדפירש"י בפשיטות מ"ס אוהל הוא ולא מקבל טומאה דלא מצינו קבלת טומאה אלא בכלי ומ"ש התוס' בשבת (כ"ז:) דפשתן מטמא באהל אפי' במחובר. אינו אלא בטומאת מת דגלי בי' קרא אבל לא בשאר טומאות ומצאתי אח"כ בר"ש שם במס' זבין דפי' לענין מה שבתוך השידה קאמר דהכלים שבתוכן טמאים ע"י היסט ורעדה של השידה כדמסיק ע"ש. וגם כל דברי רש"י ותוס' בכל הסוגיא מה דנקטו טומאה באהל ע"כ הפי' כדברי הר"ש הנ"ל. וכ"מ ברמב"ם (פ"ט מה' מטמאי מו"מ ה"א) דע"י היסט מחובר נטמאו האוכלין והכלים שעליו ע"ש]:
<b><small>שם</small></b> <b>בגמ'</b> אמר רבא ל"ש כו' צ"ע א"כ גם לכתחילה יוכל להניח העירוב תוך ד"א אחר אלפים. וא"כ הא דקתני נתגלגל חוץ לתחום פי' שנתגלגל משהו מאותו מקום הנחה שהי' כשיעור מצומצם דמסתמא כמה שיוכל להרחיב התחום מרחיבו. ובאמת גם בפוס' נראה דדוקא בנתגלגל בדיעבד מתיר רבא וא"י הטעם דמה שהניחו קודם בה"ש מידי ממשא אית בי' וצ"ע:
<b>בתוס' ד"ה</b> חסורי כו' ומיהו נראה כו'. ומ"מ צ"ע מ"ט להקל בעירובי חצירות בזה. דממ"נ אי ס"ל דאסור לטלטל דרך חצרות וקרפיפות א"כ סוף סוף אינו ראוי לאכול וגם בע"ח צריך להיות ראוי. ותו תמהני מ"ש התוס' דהא דתני ומודים חכמים. לר"א דקאי אסיפא היא גופא קשיא למה לא קתני נמי בברייתא גם ברישא דמודה ר"א לחכמים כיון דהקילו בע"ח גם כשאינו ראוי וצ"ע. וגם הפוס השמיטו דין זה:
<b>בד"ה</b> בעיר בנמצא בשבת כו' צ"ע מה לי נמצא בשבת או אחר השבת כיון דבה"ש הי' אבוד. וצ"ע גם לדינא ועי' בטור (סי' שצ"ד) [ובמג"א שם הביא דברי התוס' דהכא ע"ש]:
<b>בד"ה</b> בעי סכינא פ"ה כו' ואינו נראה כו'. נראה ליישב דעת רש"י דס"ל דשבות דפסיקת החבל חשיב בעידנא דנטילת העירוב והתירו רבי בה"ש. משא"כ שבות דהבאת הסכין לא חשיב בעידנא ולא התירו רבי בה"ש:
<h4>דף לה:</h4>
<b>בתוס'</b> ד"ה כל הטומאות תימא כו' וכ"ת כו' ולולי דבריהם ז"ל הי' נראה לפרש דעיקר הפי' הכא שנמצא מת באותו מקום שנגע בו בלילה, כדאי' בנדה (ד'.) בשעת מציאתן ובמקום מציאתן וכמ"ש הרע"ב בטהרות (פ"ג מ"ה) לפרש כן ע"ש]. ולכך הוי כמו כאן נמצא כאן הי' דמסתמא בלילה כבר הי' מת במקום הזה. וגם מה דתני עלה דבראוהו מבערב טהור ג"כ הפי' ראוהו באותו מקום. דאי לא"ה מה לי ראהו מבערב הא ודאי הי' חי אתמול או קודם רק הפי' שראהו במקום זה. משא"כ בנדה דלא שייך סברא דכאן נמצא. [אע"ג דבריש נדה כתבו התוס' דאשה נמי מיקריא במקום מציאתה כיון דהשתא לא נמצא הדם בפנים ליכא למימר כאן נמצא כאן הי']. לכך דיין שעתן כנ"ל לולי דברי ראשונים ז"ל. אכן התוס' לשיטתם אזלי דלא אמרי' כאן נמצא כ"ה אלא כדי שלא לבטל הרשות שנמצא בו כמבואר בדבריהם בחולין (נ"א.) ד"ה המוציא אבל לדעת הרמב"ן והנמוק"י ביבמות (קט"ו:) ע"ש גם כאן י"ל כאן נמצא כאן הי' כנ"ל]:
<h4>דף לו:</h4>
<b>בתוס'</b> ד"ה לא ס"ד כו' אבל קשה כו' עי' מהרש"א שהקשה דהא נמי ליתא מכח מתני' דהכא. ולפע"ד נראה דהמשך קושי' התוס' הוא רק לרב דודאי סוגיא דהוציאו לו לא ס"ל כר"י דהא לר"י ליתא לאיו. ושם קאי אליבא דרב והקשו שפיר ולכן תירצו ג"כ רק לרב דכר"י ודאי לא אתיא, והיינו דדייקי מפ' הוציאו לו מגוף המשנה לא תיקשי וכדברי מהרש"א ז"ל, [וכ"מ בדברי התוס' ביומא שם דאליבא דרב קאי התם ע"ש]:
<h4>דף לז.</h4>
<b>בתוס' ד"ה</b> לאיזה שירצה כו' והקשה השר דסתמא לשמה קאי כו', ובאמת יש לתמוה עוד על רש"י דאטו לא ידעינן מכמה משניות דרשאין להתנות שיהי' לשם מי שהוא ומה ענין זה לברירה. אכן נראה דרש"י פי' לאיזה שירצה כהן היינו שיכול להקריב בפירוש זאת לשם רחל וזאת לשם לאה וא"כ תלוי שפיר בברירה והגמ' דייק דמסתמא כוונת התנא כן דאל"כ למה נקיט בב' נסים. דחטאת ועולה יש באשה אחת ג"כ. וע"כ דקמ"ל דאיזה שירצה ממש יקריב ולא סתמא ולשם מי שהוא וזה תלוי בברירה כנ"ל:
<b>בד"ה</b> כשהתנו הקשו לרש"י דאכתי תלוי בברירה. והנה בד"ה והתניא כ' תוס' דהמ"ל דהתם בתולה בדעת אחרים יש ברירה מיהו באמת מסקו התוס' לעיל ד"ה לא ס"ד דגם בתולה בד"א דיש ברירה היינו דוקא ע"י תנאי. א"כ י"ל דהיינו דמתרץ כשהתנו כנ"ל. והא דמקשינן א"ה מאי למימרא ולא מתרצינן דקמ"ל דבתולה בד"א יש ברירה. י"ל דהא כבר שמעינן מדברי ר' יוסי בגיטין (ע"ג) ע"ש אך לפמ"ש התוס' בגיטין (כ"ה:) ד"ה ר"י דבדבר העומד להתברר שאני אין ראי' משם]:
<h4>דף לח:</h4>
<b>בגמ'</b> התם משום הכנה כו' אלא הא דתנן כו' שבת מכינה לעצמה כו'. כל הסוגיא תמוה דאי שבת מכינה לעצמה למה אין מערבין בתחילה ביו"ט. [לשבת לר"א דס"ל דב' קדושות הן אך לפמ"ש התוס' לעיל ד"ה ור"א בתי' קמא י"ל דס"ל לאביי דטעמא דר"א משום דאסור למיקני שביתה ביו"ט אבל לתי' בתרא קשה כנ"ל]. ומעיקרא דאקשי אלא הא דתנן כו' הו"ל להקשות ולטעמיך הא אמר ר"א אין מערבין בתחילה ביו"ט ג"כ משום הכנה כדלעיל. ונראה לפרש דודאי ידע גם אביי איסור הכנה רק הא דנולדה בזה אסורה בזה קשיא לי' כיון דאמרי' בביצה דמאתמול גמרה לה א"כ עיקר תחילת הכנה בחול הי'. אלא אחרי דרבה חידש דגם סוף של הכנה אסור, א"כ שפיר קשיא לי' הא דתנן כו'. אבל בתחילה הא דאין מערבין אתיא לי' שפיר דהיא תחלת הכנה כנ"ל. ותי' לי' דשבת מכינה לעצמה א"כ הגמר הכנה אינו ביו"ט וגם התחלה הי' בחול להכי שרי. משא"כ לערב בתחילה אסור משום התחלה. וביצה שנולדה אסור משום הסוף כנ"ל ובזה מיושב ג"כ מ"ש המהרש"א דרב אדרב ע"ש]:
<h4>דף לט.</h4>
<b>בתוס' ד"ה</b> אי כו' וי"ל דנפ"מ כו' לבני בבל כו' ביצה אסורה. נראה דס"ל לתוס' דגם למ"ד הכא ר"ה קדושה אחת היא היינו לחומרא שא"י לערב ב' עירובין, אבל בנאכל עירוב בראשון אסור בשני דלקולא לא הוי קדושה א' עי"ז דכשבאים עדים בסוף היום נוהגין שניהם קודש דזה מספיק רק להחמיר אמרינן הכי. ולכך כ' דלבני בבל גם אחר תקנת ריב"ז הוא כן. אבל למ"ש הפוס' דגם לקולא הוי קדושה אחת ונאכל עירובו בראשון מותר בשני כמ"ש במ"א (סי' תי"ו) בשם הרשב"א וש"פ א"כ אחר התקנה ודאי אין לסמוך להקל לבני בבל מטעם דאין ניכר להם הפרש דזה שייך רק להחמיר דביצה אסורה כנ"ל:
<h4>דף לט:</h4>
<b>בגמרא</b> תניא כו' אם היום חול ולמחר קודש תהא זו תרומה על זו ואם כו' אין בדברי כלום כו' ולמחר כו', קשה לי הא אסור לתרום בלי ברכה כדתנן בתרומות (פ"א מ"ו) חמשה לא יתרומו האלם כו' משום שא"י לברך והאיך מברך כאן. וי"ל קצת דהמצוה נמשך עד שיהי' הפרשה גמורה ועכשיו אינו עושה כל הכלכלה תרומה אלא שאומר שתרומה יהי' בזו הכלכלה ולהכי תני בסיפא דברייתא וקורא שם דמיותר לכאורה אלא לפרש שאינו הפרשה גמורה רק קריאת שם ובשעת הפרשה אחר יו"ט יברך ודוחק. וע"ד פלפול קצת י"ל דקשה עוד בסיפא דקתני ולמחר הוא אומר כו' למה לי' למימר למחר ואם היום קידש כו' הלא אם אתמול הי' חול כבר חל התרומה ואין בדבריו עכשיו כלום ממילא ולמה לי הוספה שלו, איברא דגם ברישא קשה דואם לאו מיותר אטו דיני תנאי בעינן כיון דאינו רשאי לתרום אלא באופן זה פשיטא דמהני גילוי דעתא בעלמא אפי' בלא תנאי כפול. ובפרט לדעת הרמב"ן בב"ב (קכ"ו:) דבתנאי שהוא בינו לבין עצמו א"צ משפטי התנאים ע"ש. ובל"ז ג"כ כיון דהכא ר' יהודה קתני לה דס"ל בגיטין (מ"ו:) דא"צ תנאי כפול ע"ש]. מ"מ י"ל דלרווחא דמילתא יש לו לפרש דבריו. אבל בסיפא קשה וה"ר יהונתן מיישב קצת ע"ש. אבל אפשר לפרש דהכוונה אם היום חול תהי' תרומה היינו למחר בשעה ידועה שבוחר לו אז יהי' תרומה. דודאי רשאי בעיו"ט לעשותו תרומה ביו"ט כדאי' לעיל (ל"ו.) בלגין טבול יום שיהי' תרומה משתחשך ] וכ"מ בירושלמי בשבת (פי"ח ה"א) ע"ש, אך בשו"ת רעק"א (סי' קנ"ט) נסתפק בזה אי רשאי כה"ג לגבי קנין שיחול בשבת]. וארווח לן בזה דלמחר באותו שעה יאמר ג"כ התנאי ויוכל לברך אז דממ"נ אכתי לא נגמר המצוה כנ"ל. [ואע"ג דהשתא לא עביד מידי יכול לברך כיון דעכשו נגמר המצוה. אך לפמ"ש הש"ך ביו"ד (סי' ש"ה ס"ק י"ב) בשם התה"ד גבי פדיון הבן דבכה"ג א"י לברך ע"ש אי אפ"ל הכא כן דכיון דאם הי' אתמול חול א"י לברך שוב אי אפשר לברך מספק]. ולכך צריך למחר לומר ואם לאו אין בדברי כלום. דאל"ה כיון דאכתי לא חל התרומה הוי אמירה דהשתא כחזרה מתרומה דאתמול ותרומה דהשתא לכך אומר בפי' אם אתמול הי' חול אין בדברי כלום ויחול אח"כ התרומה מצד הפרשה דאתמול כנ"ל. מיהו כ"ז א"נ אמת. וצ"ע על הברכה וגם במה דקתני בסיפא וקורא עלי' שם מה בעי בזה הא כבר די במה שאמר אם היום חול תהי' תרומה כו':
<h4>דף מ.</h4>
<b>בגמ'</b> זכרון אחד עולה לכאן ולכאן. פי' רש"י ותוס' דנקרא ר"ח זכרון מדכתיב בפ' בהעלותך גבי חצוצרות והיו לכם לזכרון. וקשה דהא גם שבת נכלל שם כמ"ש בספרי וביום שמחתכם זה שבת א"כ גם בשבת נימא דזכרון א' עולה ואמאי צריך להזכיר של שבת בר"ה שחל בשבת]. ור' יהונתן כ' טעם אחר וג"כ דוחק:
<b>בתוס' ד"ה</b> אדעתי' כו' סיני עדיף. קצת קשה מה ראי' זו דנהי דסיני עדיף שיאמר לנו כל הדינים דצריכין למרי חיטיא. אבל הכא במה דפליגי ור' ששת לא מייתי ברייתא כוותי' רק מסברא פליגי א"כ י"ל דהלכה כר"ח דהוא חריף טפי. ואפשר ס"ל לתוס' דמסתמא הי' לר"ש ראיות לדבריו מברייתות אע"ג דלא מייתי בגמ':
<h3>פרק מי שהוציאוהו</h3>
<h4>דף מא:</h4>
<b>בגמ'</b> הא נמי תנינא הוציאוהו והחזירוהו הוא כו' הא יצא לדעת כו' יש להקשות מה ראי' היא דילמא **לכאורה ז"א דהא כוחא דהיתרא עדיף. אך לפמ"ש הצל"ח ריש ביצה דבדרבנן ל"א הכי והתם שאני משום דמוקצה חמור כעין דאורייתא או משום דהוי דשיל"מ ע"ש. א"כ הכא דבעירוב לא החמירו משום שי"ל מתירין כמ"ש התוס' לקמן (מ"ה:) שפיר קשה כנ"ל. אבל לקמן (ע"ב:) מבואר דגם בע"ח דרבנן אמרי' כחא דהיתרא עדיף דלא כמ"ש הצל"ח. ובל"ז דבריו תמוהין מ"ש דמוקצה שאני דחמור כדאורייתא דז"א אלא למ"ד דס"ל דמוקצה אסור גם בשבת משום הכנה. אבל התם לר"נ דלא ס"ל איסור מוקצה אלא ביו"ט משום דלא ליזלזלי' בי' פשיטא דאינו חמור משאר איסורי דרבנן וז"ב:** נקט החזירוהו לרבותא דגם בזה כל שחזר לדעת אין לו אלא ד"א כדדייק מעיקרא. אבל אה"נ גם ביצא לדעת כל שהחזירוהו כאילו לא יצא. ואולי זה נכלל בתי' הגמ':
<h4>דף מב.</h4>
<b>בתוס' ד"ה</b> מכלל כו' ועוד דכשנעשה ע"י נכרי לא החמירו. צ"ע להבין סברא זו לענין חשש שמא יוציאו מד"א מה לי נעשה ע"י נכרי:
<b>בד"ה</b> ומטלטל כו' נראה לר"י כו' לדבריהם ה"ה בחפיציו דהם כרגליו נמי אסור לזרוק לכו"ע רק בד"א ובאמת דבריהם דחוקין וכבר תמה גם הט"ז (בסי' ת"ג) והסכים לפי' רש"י דמה דאסור לטלטלינהו משום התחום זה לא נקרא פרוץ למקום האסור כיון דאין המקום גורם אלא שיעור תחומו ודוקא מה דאסרו חכמים משום גזירה הגם דהגזירה מצד איסור תחום אעפ"כ הוי כאיסור מצ"ע ונקרא נפרצה למקום האסור. ולפ"ז נראה דגם חפציו רשאי לטלטל ולזרוק עד ב' אלפים, מיהו לפ"ז צ"ע לר"ה בחפציו אי נימא דכיון דאיסור זריקה יש עליהם מצ"ע ולא הוצרכו לגזירה דשמא ימשך וממילא יהי' קולא לטלטלינהו עד אלפים. או נימא דאין סברא דחפציו יהי' מותרים טפי מחפצי הפקר ע"כ לא פלוג חכמים בתקנתם ולזה הדעת נוטה:
<b>עוד</b> יש לבאר למ"ש רש"י דגם לר"ג אין לו הכא אלא תחומו דדוקא באין לו אלא ד"א התיר ר"ג א"כ לר"ה לענין טילטול דאין לו רק ד"א שוב יש להתיר לר"ג. וצ"ל דר"ג לא הקיל רק לצורך הילוך לא לצורך טלטול בלבד:
<h4>דף מב:</h4>
<b>ברש"י</b> ד"ה לא גזרינן כו' א"נ כו', אע"ג דלעיל (עמוד א') פשוט לרש"י דגם לר"ג בשבת בבקעה והקיפוהו מחיצות אין לו רק אלפים דידי' היינו משום דבמסקנא מעיקר הדין אוסר ר"י גם בנתנוהו בדיר וסהר. ור"ג קולא הוסיף. לכן פשיטא לרש"י דדוקא באין לו אלא ד"א מקיל ר"ג. משא"כ הכא בס"ד דהוי ס"ל דמדינא מותר בכל הדיר וסהר אלא דר"י גזר אטו בקעה וכיון דר"ג לא גזר אית לן למישרי בכל גווני מ"מ כ' רש"י א"נ כו' משא"כ למסקנא כנ"ל. [אכן המהרש"ל פי' דברי רש"י באופן אחר]:
<b>בתוס' ד"ה</b> ור"ז כו' ויתיר אפי' בהעמדה, אע"ג דנראה דבס"ד השתא ס"ל לגמ' דכו"ע ס"ל טעמא דשבת באויר מחיצות רק ר"ז הוסיף גם טעם דנוטלתו כדאמרי' א"ב כשנפחתה כו' מ"מ מקשה הגמ' דהי' לו לר"ז לפרש טעמא דר"ג כרבה ויהי' היתרא דמתני' נמי בהעמדה. ולא יהי' כוונת התוס' ויתיר לדינא רק לפרש היתרא דמתני' גם בהעמדה ודוחק [ועי' במהרש"ל ובמהר"ם מ"ש בביאור דברי התוס']:
ומ"ש התוס' וי"ל דלר"י כו'. נראה כוונתם דגם למסקנא דמודה ר"י אליבא דרבה במהלכת. מ"ח ר"י דגלי דעתי' דלית לי' סברא דשבת באויר מחיצות גלי אבל לר"ג דלא ביאר טעמא דהיתרא דידי' אית לן למימר האי טעמא:
<h4>דף מג.</h4>
<b>בגמ'</b> להבריח מים עשויות. לכאורה הי' אפשר דדוקא ביותר מב"ס דצריך להיות מוקף לדירה לא חשוב מחיצה. אבל בפחות מב"ס כיון דמדינא ודאי רה"י היא והזורק מתוכה לרה"ר חייב א"כ גם לטלטל בכולה ליהוי רה"י [משא"כ ביותר מב"ס אע"ג דהזורק מרה"ר לתוכו חייב מ"מ כיון דבעינן שיהא מוקף לדירה מהני הסברא דעשויות להבריח מים דלא ליהוי מחיצה לדירה. אבל היכא דלא בעי' מוקף לדירה למה יהי' אסור לטלטל]. ולתי' א' שבתוס' ד"ה כי פליגי מוכרחין לפרש דהכא איירי גם בפחות מב"ס. אבל לתי' ב' דהוא האמת (כיון דשמואל הדר בי' לקמן בפ' כל גניח] י"ל כנ"ל דדוקא ביותר מב"ס קאמר טעמא דלהבריח מים כו'. מיהו לפ"ז קשה מאי פריך הגמ' ממתני' דרנו להחמיר הא מדינא אסור כו'. הלא י"ל דהוי פחות מב"ס ובהא כו"ע מתירין מטעם דשבת באויר מחיצות. [וכמ"ש התוס' לעיל ד"ה אבל דר"י ורע"ק דאסרו בספינה ג"כ מטעם דלהבריח מים עשויות]. א"כ מוכרח דס"ל לגמ' דגם בפחות מב"ס קאמרו הטעם דלהבריח מים ואפשר משום דסתם ספינה פחות מב"ס היא לכך הוכרחו בגמ' לפרש כן:
<b><small>שם</small></b> <b>בגמ'</b> ת"ש הני שב שמעתתא כו' דילמא יוסף ש' אמרינהו. לכאורה נראה לפרש דאליהו אמרינהו בצפרא ויוסף ש' אמרינהו בפניא. מיהו לקמן דקאמר דאי יש תחומין למעלה מי' לא יבוא אליהו בש"ק משמע לכאורה דגם מרקיע לארץ אסור. אבל קשה למה יהי' דין תחומין מלמעלה למטה. ע"כ נראה דלקמן הפי' דכיון דבא לבשר בודאי יצטרך לילך יותר מתחום. ועדיין צ"ע בזה לקמן. [וכן לקמן (מ"ה:) דמשמע דמעבים ולמטה איכא איסור תחומין ע"ש]:
<b>בתוס' ד"ה</b> הלכה כו' וטעם שאסור ליכנס בספינה כו' דדמי לשט בנהר כו'. קצת קשה דמה"ט גם קודם שבת ליתסר דהא ודאי דאסור לשוט בשבת אף שנכנס במים מבעו"י. מי אפשר דכשחפלינ בדרך הוי טפי דיעבד ולכך כ' התוס' אח"כ דלכתחילה אסור לכנוס בקרון כיון דאפשר לו לירד. אבל בהפלגת ספינה הוי דיעבד. דהא בכל מלאכות המתחילות מבעו"י מותר להיות נגמרין בשבת אף שיכולין להתירו כמו צמר ליורה כו' בשבת (י"ז:) ע"ש. רק הכא דשייך גזירה שיעשה חבית של שייטין יש לאסור כל היכי דלא הוי דיעבד גמור. ועי' בב"י (סי' רמ"ח) מ"ש דכיון דלא התירו לו אלא להפליג ג' ימים קודם השבת אית לי' היכרא ולא יבוא לעשות חבית של שייטין. אך לפ"ז גם בקרון יש להתיר לכנוס קודם שבת מטעם הנ"ל]:
<b>בא"ד</b> ומ"ש רשב"ם דאין לו אלא ד"א א"נ דקיי"ל כרב דהלכה כר"ג אפי' בדיר וסהר. לכאורה נראה דס"ל לתוס' דגם ביצא לדעת לדיר וסהר מותר לר"ג [כדעת הרשב"א שהביא הה"מ (פכ"ז מה"ש ה' י"ג) אבל הרמב"ם והרמב"ן לא ס"ל הכי ע"ש] אבל נראה דהתוס' כ' כן רק לשיטת רשב"ם עצמו דמותרין ליכנס א"כ בהיתרא על. אבל אה"נ לתוס' דאסור לכנוס בשבת אי עבר ונכנס י"ל דמודין דאין לו אלא ד"א. ויש שרצו להוכיח מדאמרינן לעיל א"נ בקופץ מספינה לספינה א"כ הוי יצא לדעת ומ"מ מותר. ואין זה ראי' דשם כיון דגם מקודם כבר הי' בספינה חשוב דיעבד. ואע"ג דבספינה ראשונה הי' שבת באויר מחיצות מבעו"י מ"מ כיון דלר"ז טעם דספינה ניטלתו כו' חשוב כמו סברא דשבת באויר מחיצות כו' א"כ לא עשה איסור בהליכה זו, משא"כ ביורד לספינה מתחילה בשבת כנ"ל, אכן לעיל (כ"ט.) בתוס' ד"ה והושיבו. מבואר דאפי' במזיד חשבינן כל העיר כד' אמות ע"ש]:
<h4>דף מג:</h4>
<b>בגמ'</b> הרוצה לידע כ עומקו של גיא כו' גובהו של דקל. לכאורה גם בדקל י"ל ע"י שפופרה. והי' נראה דראי' של גובה אינו דומה לראי' של אורך ולפ"ז גם בגיא מנ"ל שיהי' שוה לאורך. גם באמת קשה כיון דבגיא אין השמש מאירה מסתמא נפחת הראי', ודוחק לפרש דמקודם הוא מבחין ע"י גיא קטן לידע ההפרש של הראי' של אורך לעומק. דסתמא תני. ותו דכל שיש יותר אורך מחשיך טפי וצ"ע. מיהו ודאי נראה דס"ל דהסתכלות בכל מקום שוה. א"כ צ"ל דבדקל מוסיף עוד תקנה לבד השפופרת:
<b>בתוס' ד"ה</b> ואסור כו' ור"ת מפרש כו' וניחא נמי כו' לכאורה קשה למאי דמסיימי אח"כ דבנדר בשבת שפיר פריך בחול לשתרי הואיל ולא אתי אתמול כו' א"כ אכתי קשיא דתיפוק לי' דמשיח בן יוסף לא בא, ומהרש"א כ' דבאמת דחו בזה שיטת ר"ת. ועל המהרש"א יש לתמוה דגם אי לא נימא כפי' ר"ת תקשה מה פריך הא חל עלי' נזירות מאתמול והיכי אתיא שבתא ומפקעא לי' הא לא בא אתמול. וע"כ כפי' רש"י דמצי לבוא לב"ד הגדול, א"כ גם לר"ת ניחא. ובריטב"א הוכיח באמת מזה כפר"ת דלא ס"ל כרש"י דרק אלי' אמרינן דאתי לב"ד אבל משיח לכל בא והוכיח מזה דלא נדר אלא יום שראוי לבוא ע"ש:
<h4>דף מד.</h4>
<b>בגמרא</b> הא כר"מ כו' לכאורה לפ"ז קיי"ל כר"מ דפוסל מדהתירו כאן לעשות מחיצה. וי"ל דבאמת ר"י דס"ל דסוכה דירת קבע בעינן ואעפ"כ מכשיר ע"כ דמחיצה הוי. אבל לדידן דקיי"ל דסוכה דירת עראי י"ל דגם אי לאו מחיצה היא לגבי שבת מהני גבי סוכה, ולפ"ז אפשר דגם ר"מ דפוסל ס"ל דסוכה דירת קבע בעינן [וכ"מ בתוס' (סוכה ז': ד"ה אחרים), דר"מ ס"ל הכי ע"ש] אך בל"ז לא קיימי במסקנא הכי:
<b>בתוס' ד"ה</b> או דילמא והשתא כו' וא"ת כו' וי"ל כו', והנה רש"י לקמן ס"ל דמאן דלית לי' הבלעת תחומין פליג אנהרדעי דאמרי כיון דעל על, וע"ש דתוס' פליגי גם שם על רש"י ע"ש (עמוד ב' ד"ה ומר סבר כו') א"כ הדרא קושיא דהכא לדכתי' לשיטת רש"י, מיהו עיקר הקדמת התוס' שכ' והשתא אפי' אי אין הלכה כר"א יכנס א"י מנ"ל הא, דלרש"י י"ל איפכא דגם מעיקרא ס"ל הלכה כר"א והספק הי' אי הלכה כר"ג בדיר וסהר והשתא חידש לן דמסופק אי הלכה כר"א וגם באמת אמרינן לקמן דבדבר מצוה מודין חכמים לר"א והכא בדר' נחמי' חשיב כלדבר מצוה וכ"כ בס' אור זרוע (סי' המ"ט) ע"ש, איברא דלשון הגמ' וקא מיבעיא לי' אי הלכה כר"א צ"ע קצת לפ"ז דהו"ל למימר אי בדבר מצוה מודין חכמים, מ"מ האמת כן הוא, גם י"ל דרבא לא ידע הא דלדבר מצוה מודין חכמים דכן משמע לקמן דפריך אביי לרבא מהא [דתנן ר"א אומר כו'. משום] דמודין חכמים ביצא לדבר מצוה ושתיק לי' משמע דמעיקרא לא ידע, והגם דבגירסא שלפנינו כ' שם רבה נראה דט"ס הוא מדא"ל אביי ואת לא תסברא ולא קאמר ומר, ותו דא"כ מה הי' דעתו של רבה כיון דאביי קיבל ממר דהיינו מרבה דמודין חכמים לד"מ, אלא ודאי רבא גרסינן כדכתיבנא, ולכך אמר הלשון אי הלכה כו', אבל לדינא אע"ג דלא קיי"ל כר"א מ"מ בהך דר' נחמי' חשוב לדבר מצוה, וכן משמע ברש"י לקמן (נב.) במתני' דמי שיצא פי' רש"י במזיד כו', ומ"מ לפ"ז דרבא לא ידע דחכמים מודים לר"א בדבר מצוה דוחק קצת לומר דבס"ד ס"ל דלכו"ע הלכה כר"א, ולכך כ' תוס' והשתא אפי' כו' מיהו אין תימה על רש"י:
<b>בד"ה</b> פקק החלון בפ' כל הכלים פי' בקונטרס כו', באמת ברש"י שם אין הכרח לפרש הכי אדרבה משמעות לשונו שם דדוקא לצניעות ס"ל לרש"י דלא חשוב מחיצה ולפ"ז משמע דעל הגג גם לצניעות אוהל הוי, אכן עיקר הראי' מסוכה דשם מוכרחין לפרש בשיטת רש"י דגם כשצריכין מן הדין למחיצה לא חשיב לי' אוהל וע"ז תמהו שפיר מדופן שלישית דהכא, ועי' מ"ש שם בשבת בישוב דברי רש"י):
<b>בד"ה</b> ר"מ דקפסיל כו' וכן הא דקתני כדי שיאכל וישתה וישן שרי כו' לפי שעה כו', א"י כוונתם בזה דמשמע דס"ל דמודה ר"מ דלפי שעה מותר לאכול בסוכה זו ובאמת ר"מ אמר סתמא פסול, ואפשר לפרש בדוחק דבסוף ימי החג בשעה אחרונה א"צ עוד להיות ראוי' לז' ונוקי נמי שהי' יום ערבה בשבת וכמ"ד בסוכה (מ"ג:) דמיקלע יום ערבה בשבת ע"ש וכ"ז דוחק וצ"ע בכוונתם:
<h4>דף מד:</h4>
<b>בגמ'</b> כאן לדעת כו' מלשון רש"י ד"ה שלא לדעת מותר דמשום עשיית אוהל ליכא כו' משמע לפע"ד דס"ל דלעולם לא שייך באדם עשיית אוהל, רק. לדעת אסור לגוף האדם לילך שם דהוי כעובדין דחול בכלל ממצוא חפציך וכדומה, ואפי' בסוכה דמצוה אע"ג דחפצי שמים מותרין י"ל האי טעמא כיון דאינו צורך מצוה לאותו האדם עצמו שעומד שם בשביל מחיצה], וז"ש דעשיית אוהל. ליכא פי' בכל גווני אפי' לדעת] כנ"ל, ולפ"ז י"ל דגם דופן רביעית אסור בלדעת כיון דבלא"ה לאו אוהל היא רק איסור אחר יש בדבר כנ"ל, וכ"מ לי מקושית הגמ' ר"ח מיהא לדעת הוה ואי נימא דמחיצה ד' מותר א"כ י"ל דר"ח שהי' רק תוספות על אוהל ארעי שפיר י"ל דמותר אף לדעת, ואע"ג דהי' נצרך סתימת ר"ח להשלים עד התחום מ"מ לכאורה נראה דלהוסיף על אהל עראי מותר אף אם יש בו צורך, דדוקא מחיצה גמורה אמרינן דדופן שלישית אסור ולא להוסיף קצת באותו מחיצה, רק משום דלדעת בכל גווני אסור לבד מטעם מחיצה, אך בשו"ע (סי' תר"ל) כ' הרמ"א דבדופן ד' מותר אף לדעת ע"ש וע"כ ס"ל כמ"ש ג"כ הריטב"א דבלדעת חשוב אהל, והסברא צ"ע לפע"ד, [וע' בט"ז (סי' שס"ב ס"ק ג') מ"ש בזה):
<b><small>שם</small></b> <b>בגמ'</b> א"ל ולא שני לך בין שבת באויר מחיצות כו', נראה הטעם דבתחילת קנין השביתה שפיר הבלעה מילתא היא דקונה שביתה מיד בכל זה האורך רק בשבת לא אמרינן דהבלעה מילתא כיון דבשעת קנין שביתתו לא הי' הבלעה, ולפ"ז אפשר לדינא לדידן דלדבר הרשות קיי"ל כחכמים דגם אם יצא אמה א' לא יכנוס, מ"מ אם הי' בה"ש באמה של תוך התחום י"ל דלכו"ע הבלעה מילתא, והא דתנן לקמן (נ"ב:) מי שהחשיך חוץ לתחום אפי' אמה א' לא יכנוס י"ל דהתם מיירי כשאמר שביתתי בעיר ואינו רוצה לקנות שביתה במקומו כפי' הר"י שם א"כ אין ההבלעה בכלל תחומו. אך לפי' הרמב"ם והטור שהביא התיו"ט שם דנתכוין לקנות שביתה במקומו ואפ"ה קתני דלא יכנוס ע"כ מוכח דבכה"ג נמי לא מהני הבלעה], מיהו נראה לדחות זה די"ל דאדרבה גם לר"א דיכנוס וכן לדבר מצוה לדידן היינו דוקא בשבת, אבל בה"ש מצד הבלעה לא חל עליו שביתת בני העיר כלל ומודדין לו אלפים וכלה שיעורו בתוך העיר ככל שובת בשדה, דלענין זה לא מהני סברת הבלעה אלא כשכבר קנה שביתה כבני העיר ויצא בשבת, או כהך דהכא דשבת בגוף המערה כנ"ל עיקר ודו"ק:
<b>ברש"י</b> ד"ה ר"ש ב"ח כו', בלשון ראשון לא נתבאר ברש"י אי ס"ל לרשב"ח דהוי ממש כבתחילה ואין לו רשות לילך להלן כלל רק לתוך העיר דלחומרא נמי אמרינן דהבלעת תחומין מילתא], וגם בזה עדיין יש להסתפק אי דוקא כשכבר נכנס לתחומו אמרינן כיון דעל על להחמיר, או גם מתחילה אין לו רשות רק לילך לצד תחומו, ואם נפרש כן קשה קצת למה לרש"י לומר דרבה חולק על הא דנהרדעי, הלא י"ל דדוקא על לחומרא פליג, מיהו זה יש ליישב דאכתי תקשה דיפרש רבה כרשב"ח לענין לקולא, אבל רשב"ח עצמו אפשר דקאי נמי לחומרא או אפשר כוונת רש"י כבתחילה רק לקולא בלבד גם בשו"ע א"י לברר זה ע"ש, ובלשון ב' קשה מאי פריך פשיטא לרבה הא קמ"ל כנהרדעי דאמרינן דכיון דעל על:
<h4>דף מה.</h4>
<b>בגמ'</b> משם ראי' שמא בלבו היתה, פי' רש"י שהי' יודע שהוא בתחום העיר, אבל מדברי התוס' לעיל (מ"ג:). ד"ה מותרים משמע דגם במסופק ודעתו שאם הוא בתחום העיר יקנה לו השביתה בעיר ג"כ מהני ע"ש, וא"ש טפי הכא דמשמע שלא הי' יודע שהוא סמוך לעיר עד שהגידו לו הרועים:
<h4>דף מה:</h4>
<b>בנמ'</b> ודילמא בגשמים הסמוכים לעיר עסקינן, ויש לתמוה דא"כ למה בסיפא בירדו ביו"ט הן כרגלי כל אדם והלא כבר זכו בהן בני העיר והא כ' התוס' ד"ה ביו"ט דגם בממלא ביו"ט ונעשין חפציו שוב כשבאין אח"כ ליד אחר הן כרגלי הראשון וכ"כ רש"י ד"ה כרגלי הממלא, והטעם צריכין לומר כמ"ש המהרש"ל בתוס' ד"ה ליקני דשייך קנין שביתה ביו"ט עצמו ג"כ למי שלא הי' בר שביתה בה"ש כמו נכסי הפקר וכמו במים שהי' למעלה מי' או אדם בספינה למעלה מי' ע"ש, ומ"ש המהרש"א לדחות זה מטעם דא"כ הישן בבה"ש ליקני שביתה אח"כ כשניער בשבת, אינו קושיא דשפיר חל עליו איסור תחומין גם בעודנו ישן כיון דאם הי' ניעור הי' בר קנין שביתה, וטעם המהרש"א שם בר"ג דהוי כמכיר אילן או גדר, תמוה דהא התם דוקא בדרהיט מצי אזיל לשם קודם חשיכה כדאי' לקמן (נ"א) ע"ש, ובספינה לא הי' כן, וגם בל"ז אין הדמיון עולה יפה לע"ד דבשלמא התם במכיר אילן תוך אלפים דכשיקנה שם שביתתו הרי הוא תוך תחומו, מצי לקנות גם כאן מצד הבלעת תחום, משא"כ בספינה אע"ג דמצד דאין תחומין למעלה מי' לכך יכול לילך עד האילן מ"מ מרוחק הוא וליכא הבלעת תחומין בכאן ודו"ק, וכ"כ הריטב"א לעיל גבי ר"ג שנכנס לנמל משחשיכה כו' כדברי מהרש"ל, וכן מוכרחין לפרש הכא טעם מה שהמים הן כרגלי ממלא ראשון משום דגם ביו"ט שייך קנין שביתה, איך שיהי' קשה הכא בס"ד דמיירי בסמוכין לעיר גם ביו"ט יהי' כבני העיר, וצריכין לתרץ דס"ל להגמ' דדוקא בגשמים היורדין בעיו"ט דעת בני העיר על המים אבל היורדין ביו"ט לא ס"ד על המים ולא נעשין של בני העיר ודוחק. אח"כ מצאתי במג"א (סי' שצ"ג ס"ק י"ג) בשם יש"ש דביצה דביורדין ביו"ט נמי הן כרגלי העיר, ותמוה דניהו דהסברא ודאי הי' כן אבל בסוגיא דהכא לא משמע הכי, ודוחק לומר דכיון דדחו אוקימתא זו אה"נ דהוי מצי למדחי מה"ט ג"כ דמ"מ הא רב ספרא ואביי לא נחתו לזה ומנ"ל לחלוק עליהם, ועיינתי ביש"ש עצמו בביצה ואין הכרח בדבריו דיש לפרש דקאי רק אערב יו"ט ע"ש (פ"ה דביצה סי') ושוב ראיתי באחרונים מגיהין במג"א בעיו"ט וגם בס' עבודת הקודש לרשב"א מביא דדוקא בעיו"ט הדין כן, ומ"מ כדי לקיים דברי המג"א אפשר לפרש הכא דבס"ד דמוקי בסמוכין לעיר לא הי' הטעם משום שכבר זכו בהן בני העיר דהא ע"ז מקשה ר"י דכרגלי אנשי אותה העיר מיבעיא לי' וכדפירש"י דלשון אלפים לכל רוח משמע דאינהו גופייהו קנו שביתה, א"כ י"ל דבאמת פליגי בהכי דר"ס לא ס"ל דלהוי כבני העיר אלא דחידש לן דאע"ג דנכסי הפקר אין קונין שביתה מ"מ בסמוכין לבני העיר דדעתן עלי' אע"ג דאכתי לא שלהן הם מ"מ יצאו מכלל נכסי הפקר וקונין שביתה לעצמן לריב"נ, כמו באדם דהואיל וניעור קני ישן נמי קני ה"ה הכא כיון דדעתו עלייהו וביכולתם ליקח אע"ג דלא לקחו עדיין קונין שביתה לעצמן, [כעין מ"ש בפי' הרא"ש בנדרים (ל"ד,) בככר של הפקר דיכול להקדישו קודם שזכה בו כיון דבידו לקנותו ע"ש], ולכך בסיפא ביו"ט הן כרגלי כל אדם אבל לבתר דפריך ר"י דאינו כן אלא בסמוכין לעיר דבאמת נעשין מיד של בני העיר שוב גם ביו"ט דינא הכי כנ"ל, ולדינא צ"ע:
<b>בתוס' ד"ה</b> ליקני כו' כיון שכל המים מחוברין כו' קצת קשה דהא פליגי בשבת (ק':) אי כרמלית מארעא משחינן כו' ולמאן דמתיר התם ליקח המים ע"כ דגם המים הן למעלה מי', ויש לדחות דדוקא ליקח לתוך הספינה מותר דניהו דהוי עקירה מלמטה מי' מ"מ הנחה הוי למעלה מי' דהיינו בספינה או דתוס' קאי אליבא דהלכתא דקיי"ל דמשפת מיא משחינן ע"ש, דמיא ארעא סמיכתא:
<h4>דף מו.</h4>
<b>בגמרא</b> א ותניא נהרות המושכין כו' כרגלי כל אדם, פי' רש"י אפי' של יחיד, ולכאורה תמוה מה בכך דניידי ולא קני שביתה מ"מ הא אמרינן לעיל דגם אי חפצי הפקר אין קונין שביתה מ"מ בור של הפקר המים הן כרגלי הממלא, כיון דנעשין שלו שוב אף שבאו ליד אחר כבר נעשין כבעליהן א"כ מכ"ש הכא דמתחילת השבת של יחיד הן נעשין כבעליהן, [איברא דלפמ"ש התוס' לעיל ד"ה ביו"ט הכא נמי אע"ג דקתני כרגלי כל אדם פירושו כרגלי הממלא והכל אחד ע"ש, אבל לפירש"י בביצה (לט.) אינן כרגלי הממלא ושוב קשה כנ"ל], אכן באמת לק"מ לפי' רש"י לעיל דהטעם דשייך קנין שביתה גם ביו"ט ואין הטעם משום שנגררין אחר בעליהם רק שבאמת חל עליהם קנין שביתה בשעה שיצאו מידי הפקר, וא"כ הכא דניידי ואינם בר שביתה מה בכך שיש להם בעלים מ"מ לא שייך בהם שביתה, רק אם יקחו הבעלים המים אז יחול עליהם קנין שביתה כנ"ל, ומזה ג"כ מוכח כסברת מהרש"ל שכתבנו לעיל, דלמהרש"א בע"כ צ"ל הטעם שהן כרגלי הממלא משום שנמשכין המים אחר בעליהם אע"ג דלא שייך שביתה ביו"ט א"כ ה"ה הכא מה בכך דניידי וכדכתיבנא:
<b><small>שם</small></b> <b>בגמ'</b> א"ר זירא צריכי כו' הו"א בין לקולא בין לחומרא כו' צ"ע מנ"ל להגמ' באמת דאין הכוונה דהלכה כריב"נ גם לחומרא ולכך איצטריך הא, והכלל כדברי המקיל איצטריך לשאר מילי כמ"ש התוס', וכך הי' משמע נמי מסא דא"ל ר"ז לר"י בר אידי בפי' כו' או מכללא שמיע לך משום דנ"מ בהא דאי מכללא הוא רק לקולא ואי בפירוש שמיעא לי' הוי נמי לחומרא, ואפשר לומר קצת דמוכרח הגמ' לומר דבודאי לא אמר בשם ריב"ל דהלכה כריב"נ אלא לענין דינא דישן בדרך, דאי הוי אמר סתם כריב"נ מה שאל לי' ר"ז מכללא או בפי' הא ודאי בפי' שמעי' דאל"ה לא הוי אמר סתם הלכה דמשמע גם לחומרא, אלא ע"כ דאמרי' על הא דישן בדרך, וממילא א"א לומר דעיקר רבותא דידי' גם לחומרא דהו"ל לפרושי, רק משום שהי' אפשר לטעות ולומר דאמר הכי בין לקולא בין לחומרא לכך הוסיף הכלל דהלכה כדברי המיקל, מיהו אין זה מספיק די"ל דהספק שמא מכללא אמרי' וס"ל כדהוי ס"ד דרבא לעיל דריב"נ לא אמר אלא בישן הואיל וניעור קנה כנ"ל, ונראה להוכיח מכאן דבכללא דאמוראים לא שייך הא דאין למידין מן הכללות, ולכך מוכרח הגמ' לומר דפסק רק לקולא כריב"נ משום דכללא כייל הלכה כדברי המקיל בעירוב, ועי' מ"ש בריש מס' שבת דנסתפקו בזה האחרונים, ואע"ג דאמרינן סד"א דיחיד לגבי רבים לא, זה הוא פי' של הכלל דנאמר רק ביחיד לגבי יחיד, אבל במקום דנתנו הכלל שפיר למידין ממנו בכל מקום, ואע"ג דכ' הפוסקים דהיכא דאיכא כלל אחר כמו הלכה כר"י בעירוב מצי להיות גם לקולא, התם שאני דגם זה כלל הוא וכיון דנתנו ב' הכללים ממילא לא קאי כלל זה אהא דיהבי כלל הב', אבל הכא הלכה כריב"נ רק בדין זה ולאו כללא הוא ולא מצי מפיק מכלל דהלכה כמקיל בעירוב לכך פי' הגמ' רק לקולא, מיהו לקמן ע"ב מהא דאמרינן היכא דאיתמר איתמר משמע דאין למידין מן הכללות בכה"ג וצ"ע:
<b><small>שם</small></b> <b>בגמ'</b> סד"א ה"מ יחיד במקום יחיד כו' קמ"ל, לכאורה משמע דקמ"ל דפי' הכלל הלכה כדברי המקיל הוא בכל גווני, ולפ"ז יהי' כל המשך הסוגיא דמקשה רבא ואינך מתרצי לה הכל רק על הס"ד דגמ', אכן ממה דפשטינן לה מהך דדיין שעתן, והראי' דאבילות לפמ"ש הפי' שם משמע דגם להמסקנא הוכיחו דהכלל לא קאי איחיד במקום רבים, ודוקא בדין זה דישן בדרך פסק כריב"נ ולא ללמד על הכלל כולו בא, וא"כ לשון סד"א לאו דוקא ופי' קמ"ל דהכא הלכה כריב"נ כנ"ל, וכן משמע נמי מהא דאמה אחת לא יכנס דקיי"ל כחכמים לגבי דר"א כיון דהם רבים אף להחמיר, מיהו מסתמא גם רבא פוסק שם כן וכדמשמע לעיל בדף הקודם גבי הבלעת תחומין, ואפשר שם הטעם משום דר"א שמותי הוא לכך אף לרבא דהלכה כדברי המיקל בדרבנן בכל גווני אף ביחיד נגד רבים מ"מ לא קיי"ל התם כר"א וצ"ע לדינא, [וכן הביא הריטב"א לעיל מחלוקת הפוס' אי הלכה כר"א בהבלעת תחומין מטעם זה דהלכה כמיקל בעירוב ע"ש]:
<b><small>שם</small></b> <b>בגמ'</b> מכדי עירובין דרבנן מ"ל יחיד במקום רבים, לשון זה אינו מובן דאי פשיטא לי' דבמידי דרבנן לעולם אזלינן בתר המיקל מטעם ס' דרבנן לקולא וס"ל דגם יחיד במקום רבים מידי ספיקא לא נפקא, א"כ למה יהבי הכלל הלכה כדברי המיקל בעירוב הלא בכל דרבנן כך היא, א"כ ע"כ לולי הכלל לא הוי אזלינן לקולא א"כ מאיזה טעם פשיטא לי' דיחיד לגבי רבים לאו גריעותא היא לגבי האי כללא, ובעיקר הקושיא הי' מקום לפרש דס"ל לרבא דיחיד לגבי יחיד בודאי סד"ר לקולא א"כ מדיהבי כללא בעירוב, ע"כ אתי לרבויי גם יחיד לגבי רבים, אבל לשון מה לי יחיד כו' א"י לפרש, גם בקושיא דר"פ לרבא מהך דדיין שעתן ג"כ איני מבין דשם לא יהבי כללא דהלכה כהמיקל א"כ לעולם בכל מילי דכמה ה"נ דמודה רבא דיש לפסוק כרבים, רק במקום דיהבי כללא פליג רבא, וצ"ל בדוחק דס"ל להגמ' דטעמי' דרבא היא דכיון דעירובין דרבנן מסתמא טעם הכלל דהלכה כדברי המיקל משום דסד"ר לקולא וממילא קאמר רבא דגם יחיד לגבי רבים מידי ספק לא נפקא [וכעין זה מצינו בכללא דכל המיקל בארץ הלכה כמותו בחו"ל דאפי' יחיד במקום רבים אמרינן הכי], וממילא גם בהך דדיין שעתן כיון דמעיקרא כי סבר דיחיד לגבי יחיד היא הוי ניחא לי' לרבי להקל ע"כ מטעם סד"ר לקולא ולמה כשנזכר דלגבי רבים היא לא רצה לסמוך רק בשעת הדחק, וכ"ז לא נח לי וצ"ע:
<b><small>שם</small></b> <b>בגמ'</b> באבילות הוא דאקילו בה רבנן כו' ותמוה דמה לי כלל דהלכה כדברי המיקל באבל מה לי כלל דהלכה כדברי המיקל בעירוב, ואי כוונת הש"ס להוכיח דבאבלות שאני מדהצריכו ב' המימרות הלכה כדברי המיקל באבל והלכה כרע"ק, חדא דהא ראי' כזו הביאו כבר גם מריב"ל לעיל, ותו דהא זה דברי ר"י וזה דברי שמואל וניהו דלא פליגי מ"מ מה שייך להוכיח מזה. וגם לשון באבילות הוא דאקילו בה רבנן אינו מובן, אכן נראה לפרש בדרך זה דכיון דר"י ס"ל כדשמואל א"כ ע"כ הא דאמר חוץ מזו אין הפי' על פרט זה רק על כל מילי דאבילות כמ"ש התוס', וא"כ הפי' הכא בכ"מ דיהבי חכמים כללא הלכה כדברי המיקל היינו דוקא לגבי יחיד אבל אי רבים מחמירין לא אזלינן בתר המיקל חוץ מזו דאבילות מקילין גם ביחיד, ומזה הוכיח הגמ' שפיר להדיא דכלל דהלכה כדברי המיקל היא רק ביחיד לגבי יחיד לבד באבילות כנ"ל נכון:
<b>בתוס' ד"ה</b> דאמר כו' מדקאמר מכדי עירובין דרבנן כו' משמע דאי הוי דאורייתא כו' איני מבין ראי' זו דודאי אי הוי עירובין דאורייתא ומ"מ הוי יהבי כללא דהלכה כדברי המיקל א"כ אין להסתפק, אבל במידי דרבנן דיהבי כללא אף דשייך בי' נמי מילי דאורייתא כגון באבילות י"ל שפיר דלא קאי אלא אדרבנן ולא איום ראשון דדאורייתא הוא וצ"ע, ובדוחק י"ל קצת דעיקר טעם התוס' מדאמר סתמא הלכה כדברי המיקל משמע בכל מידי דאבל ואפי' ביום ראשון, רק דלא תימא דבמילי דאורייתא לא שייך כלל למיהב כללא דהלכה כדברי המיקל ע"ז הוכיחו מלשון רבא דגם בדאורייתא שייך האי כלל:
<b>עי'</b> במהרש"א מ"ש דלדברי התוס' הא דקאמר באבילות הוא כו' אין להוכיח משמואל עצמו די"ל דקאי איום ראשון דאורייתא רק מדברי ר' יוחנן ע"ש, וא"י כוונתו דאי ס"ל דבכל מידי דרבנן הלכה כהמיקל ולכך הי' אפשר להוכיח מדהוצרך שמואל שפסוק באבל דקאי רק ביחיד לגבי רבים, קשה דגם מהלכה כמיקל בעירוב יש להוכיח כן, ואי כוונתו דהי' להגמ' להוכיח מב' מימרות דשמואל דקאמר הלכה כמיקל באבל וקאמר התם הלכה כרשב"ג, אין לשונו מורה ע"ז, וגם צ"ע אי שייך התם לפרושי לאבילות דיום ראשון [כיון דהתם קאי בקובר מתו קודם הרגל א"כ כבר עבר יום ראשון וצ"ע:
<h4>דף מו:</h4>
<b>בגמ'</b> ר"פ אמר כו' ומנא תימרא כו' ותמוה מאוד כמ"ש בתוס', וי"ל קצת ע"ד פלפול הלכה דיש להסתפק בפלוגתא דריב"נ וחכמים בישן דלחכמים אין לו אלא ד"א מה דינו בישן תוך תחום עירו שיצא ע"ש לשדהו וישן שם די"ל דבזה מודין חכמים דלא אבד תחום עירו, וכמו אם ישן ממש בביתו דודאי יש לו תחומו דלא גרע מהניח עירוב דקנה שביתה במקום עירובו דהא כל פתו ודירתו שם הוא, רק לקנות שביתה במקום עמידתו מצד מערב ברגליו בזה פליגי אי ישן קונה שביתה הנ"ל, ולריב"נ י"ל דבכה"ג אם יצא בע"ש כדי לערב שם וישן יש לו משם אלפים לכל רוח ולרבנן דינו כבני העיר, א"כ לפ"ז יתכן לפרש דקאמר ר"פ דגם בכה"ג הלכה כריב"נ דקונה עירוב ואע"ג דלפ"ז הפסיד אלפים שמעבר השני כדין מערב למזרח כו', ואי יהי' הדין כרבנן יהי' כבני עירו, א"כ י"ל דלאו קולא הוא כדמצינו התם דמה"ט אין מניחין ע"ת שלא מדעתו משום דאין חטין לאדם שלא בפניו, קמ"ל דמ"מ כיון שחפץ לילך לצד זה והלך שם כדי לערב קנה שם שביתה וזה הדין ודאי אמת, רק דאפשר דגם בהלך סתם שלא ע"ד להניח עירוב מ"מ לריב"נ קונה שם שביתה, אכן בתוס' לעיל (ל"ח: ד"ה כמאן) מבואר דבכה"ג לריב"נ נמי הוי כאנשי אותה העיר], ואע"ג דלדידן י"ל דלחומרא לא קיי"ל כריב"נ מ"מ למ"ש התוס' לעיל ד"ה קמ"ל) בשם רש"י דהא דלא הוי ב' קולי דסתרי אהדדי הוא מכח הסברא דהואיל וניעור קני ישן נמי קנה, א"כ הכא דשייך סברא זו הואיל וניעור כו' ממילא אף דעתה הוי לחומרא צריכין להחמיר נמי כריב"נ, (מיהו באינו רוצה באמת לקנות שביתה שם נראה דלא שייך הואיל וניעור קני דאי הוי ניעור לא הוי קונה שביתה בע"כ רק באם עתה באמת רוצה לילך לצד מזרח אלא דלא נתכוין בהליכתו לקנות שביתה שם בזה יש להסתפק), וכ"ז אי נימא דגם לחכמים בתוך התחום הוי כבני העיר אבל אי לחכמים אין לו אלא ד"א אין לפרש בדברי ר"פ כן. דא"כ פשיטא דזכות הוא כיון דאי לא יקנה שביתה לא יהי' לו אלא ד"א, רק דנראה עיקר כמ"ש דבזה גם לחכמים דינו כבני עירו כנ"ל:
<h4>דף מח:</h4>
<b>בגמ'</b> לר"י קשיא כו' אידך שליחותם עבדה, קצת קשה דילמא מיירי שלא הניחה האמצעית כשיעור עירוב לגבי תרוייהו כגון שלא הי' בעירוב אלא ה' או ו' גרוגרות כשיעור ה' ו' אנשים הדרים באמצעית, ואפשר דסוגית הגמ' בעי להשמיענו האמת דגם אי הוי כשיעור לא אמרינן דשליחותה עבדה משום הגילוי דעת וצ"ע:
<b>בתוס' ד"ה</b> אבל כו' לאו דקסבר כו' דהא אפי' כלים כו' וקסבר דאמרי' דיורין להחמיר, ואין ראייתם מכרעת כ"כ די"ל דחולק עירובו הוי טפי קפידא מבשני בתים דעירוב של חיצונה זו הניחה בבית הסמוך לה וכמו כן בשני', דאין זה קפידא כמו חולק בכוונה, ולפ"ז יתיישב נמי קושי' התוס' בדיבור שאח"ז אמאי לא פריך לר"ש נמי דשליחותה קעבדה, ואי נימא כנ"ל א"ש דלר"ש דבשני בתים מבטל העירוב ע"י קצת גילוי דעת פשיטא להגמ' דג"ד זה מבטל נמי סברא דשליחות, רק לר"י דחולק וס"ל דגם בשני בתים אינו מבטל העירוב הוי ס"ד דגם ג"ד זה דלא עירבה באמצעית לא יבטל סברא דשליחות כנ"ל, וגם משמעות הפוס' משמע קצת דלא כתוס' דבטוש"ע הביאו ב' האופנים דר"י ודר"ש ולתוס' כיון דלר"י אמרי' דיורדין להחמיר א"כ כולן אסורין ומנ"ל לפסוק כר"ש בזה, מיהו י"ל משום דהלכה כמיקל בעירוב, אבל למ"ש מיושב טפי דהא בפלוגתא דשני בתים מוכח לקמן דס"ל לדינא דגם לב"ה לא הוי עירוב:
<h4>דף מט.</h4>
<b>בגמ'</b> ותרתי ל"ל צריכי כו' לפי הס"ד דפרכינן ותרתי ל"ל דס"ל דחד דינא היא א"כ פליג ר' חנינא גם אהא דחולק עירובו, מיהו למסקנא דעביד צריכותא אפשר דמודה ר"ח בהא, והפוסקים פסקו כשמואל [אע"ג דהלכה כדברי המיקל בעירוב] מסתמא משום דהוא טפי מרא דשמעתא מר"ח, מיהו אפשר דהא תליא בהא דס"ל לשמואל בסמוך דעירוב משום קנין ולדידי' מוכרחין לומר דתקנת חכמים הי' שלא יועיל סתם קנין רק באופנים שהתנו ב' סעודות לכ"א וכדבעינן למימר לקמן בתוס' ד"ה א"ב, וא"כ י"ל דכיון דשמי' עירוב תיקנו רק בכה"ג וכדמשמע נמי בירושלמי [לעיל (פ"ג ה"ב) שהביא הרא"ש לקמן (פ"ז סי' י"ב) וכן במדרש תנחומא פ' נח ע"ש), דהי' משום לעשות שלום בין השכנים ע"ש, אבל לרבה דקי"ל כוותי' דעירוב משום דירה א"כ י"ל דדינא הוא דכל שיש לו שם ב' סעודות היא דירתו וא"כ מה לי חולק עירובו מה לי קפיד, מיהו אפשר דגם לרבה הי' תקנה בדבר מטעם הירושלמי הנ"ל, [ועי' במהרש"א בסוף פ' המוצא תפלין מ"ש בביאור דברי הירושלמי]:
<b>בתוס' ד"ה</b> מפני כו' בפת דשכיח טפי כו' ולפי"ו צ"ל דכלי נמי שכיח טפי משאר מזון שאינו פת, [דאל"כ מ"ט מהני בכלי אליבא דשמואל כדאמרי' בגמ' בסמוך], ועי' מ"ש לקמן בדיבור הסמוך:
<b>בד"ה</b> איכא בינייהו כו' וי"ל כו', ואינו מובן דממ"נ כיון דבסתם אין כוונתו להקנות מה מועיל ב"ס, ואי כוונתו להקנות אכתי למה לי ב' סעודות, וצ"ל כוונתם דהיכא דלא פי' משום קנין הי' תקנת חכמים בדבר דיועיל גם בסתם, ובזה הוסיפו אלו התנאים דדוקא ב"ס, ולפ"ז י"ל נמי דהא דאין מערבין אלא בפת ג"כ משום חשיבות וא"כ היכא דפי' משום קנין י"ל דמהני נמי בשאר מזון כ"ש מכלים, ודלא כמ"ש לעיל בתוס' ד"ה מפני וצ"ע בזה, מיהו קצת קשה לשיטת התוס' א"כ לרבה דפליג וס"ל דלא מהני בכלי לא יועיל גם כשיקנה לו בפירוש הדירה, ואמאי הלא לכו"ע בית שמניחין בו עירוב א"צ ליתן פת דכולהו הכא דיירי א"כ מה לי כל הבית או שיש לו חלק בבית, וצ"ע נמי לדינא בזה למאי דקיי"ל כרבה:
<b>עפ"כ</b> במשנה הי' מכיר אילן כו' פי' רש"י והוא בסוף אלפים וכ"כ הפוס', וצ"ע דלכאורה נראה דה"ה כשהוא מרוחק הרבה טפי אם הולך אח"כ בע"ש קודם בה"ש באופן דבבה"ש אינו מרוחק מהאילן רק אלפים, אע"ג דביה"ש אין עוד שהות לרוץ לאילן דא"י אז לקנות שביתה במקום האילן מ"מ מהני מה דקני שביתה בחצי היום כשהי' לו עוד שהות לרוץ, ומ"ש במשנה מהלך ממקום רגליו אלפים היינו בשבת וכדתני אח"כ נמצא מהלך משחשיכה כו', ומדנקט משחשיכה משמע נמי כמ"ש דגוף העירוב מצי להניח גם במרוחק טפי רק שבשבת לא ילך טפי מאלפים, וכן מוכח דעת המהרש"א לעיל (מ"ה:
בתוס' ד"ה ליקני) דכ' הטעם דר"ג בעודנו בספינה קני שביתה בנמל מכח אילן וגדר ע"ש, ושם כתבנו לפקפק על דבריו דהכא דוקא כשהוא תוך אלפים ובודאי ברש"י ושו"ע נראה כן, מ"מ לכאורה נראין בזה דברי המהרש"א וצ"ע לדינא, ובפ' המשניות להרמב"ם ראיתי עוד דבר חידוש דמשמע מלשונו דאילן וגדר דוקא נקט דהוא רה"י דהיינו גבוה י' ורחב ד' וא"י מנ"ל הא:
<b>בתוס' ד"ה</b> ואמר כו' ולעיל דתנן כו', ומוכח בגמ' דקני שביתה במקומו כו'. ויש להבין דילמא ר"ט אמר דליקני שביתה במקומו. ומשמע דס"ל לתוס' דאילו הוי אמר הי' מודה גם ר"י דלא יכנס לתחום העיר דלא מבטלין מה שאמר בפי' מכח אומדנא שאם הי' יודע שהוא סמוך לעיר לא הי' אומר כך. וכ"מ ברמ"א (סי' ת') דאפי' הי' בדעתו לכנוס לעיר אם אמר שביתתי במקומי קנה מקומו ע"ש] מיהו תימה דלמה לא נימא דפליגי בהכי דר"י דמוכיח ממעשה דר"ט דרשאי לכנוס ס"ל דלא אמר. ולרבן דדחו דברי ר"י ואמרו דמובלע תוך תחומו הי' ס"ל דאמר שביתתי במקומי וצ"ע. וה"ר יהונתן (הובא בתיו"ט) מקשה באמת למה לא יועיל אילן וגדר אף באמר שביתתי במקומי כמו לעיל דאר"י יכנס. ומחלק דהכא ל"ה טעות כ"כ דנבטל דבורו משא"כ לעיל שהי' סמוך לעיר הוי אומדנא גדולה דתוך התחום ודאי הי' חפץ כו'. ובאמת יש לתמוה על הר"י ז"ל מנ"ל דלעיל גם באמר שביתתי במקומי ס"ל לר"י דיכנוס. וגם משמע מדבריו דדוקא הכא דאמר שביתתי במקומי לא מבטלין הדיבור ע"י האילן כו'. א"כ א"ש בפשיטות הא דתני ואמר דכה"ג דוקא זכה לו מקומו. אבל בלא אמר נהי דיש לו אלפים מ"מ במכיר אילן אף דאינו בקי ולא פי' דליקני לי' האילן וגדר מ"מ מהני לדידן דקיי"ל כר"י לעיל דיכנוס וצ"ע לדינא:
<b>בד"ה</b> ואפי' לתחתיו כו' וא"ת בפ' ב"מ כו', ולולי דבריהם אפשר לחלק באופן אחר דכל המניח עירוב נכנס בכלל ספק זה דאם יאבד עירובו קודם בה"ש לא יהי' עירוב כיון דכל קניית שביתה בה"ש הוא והוי כמו דנחית לספק זה. משא"כ הכא דלפי דעתו ודאי עירוב הוא אלא דאנן פסקינן דאינו עירוב לכך לא יזוז ממקומו לרב. והא דתנן לקמן (ס'.) מי שהי' במזרח כו' מותר לביתו ואסור לעירובו. י"ל ג"כ דכיון שלא עירב בעצמו ואמר לבנו לערב נחית לספיקא שמא לא יעשה שליחותו ולא עקר דעתי' ממקומו, אכן ברש"י שם פי' כמ"ש התוס' כאן ע"ש]:
<b>בד"ה</b> מ"ט דרב כו' ומתני' בפ"ב דקדושין כו'. לכאורה אין דבריהם מוכרחין עדיין דכיון דברייתא מסייע לשמואל א"כ מצי שמואל לפסוק כברייתא ולא כמתניתין דקדושין, ואולי משום דאנן קיי"ל בכ"מ הלכה כסתם משנה. ועדיין צ"ע דא"כ י"ל באמת דקיי"ל כרב הכא מכח דסתם מתניתין מסייע לי'. [אך א"כ לא הי' צ"ל דרב תנא הוא ופליג כיון דמתניתין מסייע לרב]:
<h4>דף נ:</h4>
<b>בגמרא</b> אמר אביי ל"ש כו' מתקיף לה ר"ה בדר"י כו'. אפשר ליישב דברי אביי ע"פ מ"ש רש"י לעיל ד"ה שאני מעשר כו' כל גרגיר חצי' אבל גבי שביתה ליכא למימר דשייכא בכל תחתיו של אילן דד"א כהדדי בעינן, א"כ י"ל דהכא שפיר אמרינן דכוונתו הי' בד' אמצעית וממילא יהי' מקוים כל דבריו דהיינו שיהי' לו חלק בכל הג' ד"א בכולהו משהו ועיקר העירוב בד"א כהדדי האמצעיות. א"כ י"ל דאביי ס"ל כאיכא דאמרי דלעיל דסיים לא איכפת לן אלא משום דכל שאינו בזא"ז כו' ולכך באין ביניהם י"ב אמות מהני. ור"ה ברי' דר"י ס"ל כלישנא קמא דלעיל דבעינן סיים והיינו דפריך דלמא בד' דהאי גיסא כו' כנ"ל:
<b>ברש"י</b> ד"ה דאי מוקמית לי' כו' אבל לא סיים לו י"ל בעבר השני בחר והרי הוא עכשיו חוץ לתחומו כו'. משמע לי מלשון זה דס"ל לרש"י כמ"ש לעיל במשנה כשיטת המהרש"א דגם רחוק מב' אלפים מהני אילן וגדר כל היכא שבא קודם בה"ש לתוך התחום. ולפ"ז שפיר כ' רש"י הכא דשמא בעבר הב' בחר והעירוב חל דהי' יכול לבוא אלא שנתאחר ולא בא קודם בה"ש לתוך תחומו כנ"ל ולכך לא יזוז ממקומו. אבל אי לא ס"ל הכי אלא כמשמעות הפוס' דא"י לקנות שביתה במקום פלוני אם הוא חוץ מאלפים הו"ל לרש"י למימר דלאו שביתה הוא כלל ולכך לא יזוז. והגם דיש לדחוק הנלע"ד כתבתי:
<b>בד"ה</b> לא יזוז ממקומו מביתו כו' דהא לא נתכוון לקנות שביתה כו' תמיהני לפמ"ש הפוס' בשיטת רש"י דכל בן עיר המערב במזרח יש לו כל אורך העיר גם יותר מאלפים לצד מערב [כמ"ש הב"י והרמ"א (סי' ת"ח) בשמו ע"ש]. א"כ ע"כ הפי' הכא לא יזוז ממקומו היינו מחוץ לעירו אבל כל העיר יש לו ממ"נ ומה זה שכ' רש"י מביתו, גם בשו"ע צ"ע דבסי' ת"ח מביא הרמ"א כדעת רש"י ע"ש ובסי' ת"ט סעיף י"א סתם כלשון המחבר. מיהו י"ל דממילא משמע דדינו ככל עירוב וסמך הרמ"א אסי' ת"ח.. אבל דברי רש"י דהכא צע"ג:
<h4>דף נא.</h4>
<b>ברש"י</b> ד"ה ושב הכהן כו' והאי ובא הכהן וראה והנה פשה דמשמע דבעי פשיון מוקמינן לה בנגע שעמד בעיניו בראשון ופשה בשני כו'. איני מבין זה הלשון כיון דגם בעמד בעיניו בשני דינא הכי דחולץ וקוצה וטח א"כ ע"כ עדיין מאי דכתיב והנה פשה לאו דוקא. אך אפשר דלרבותא כ' קרא דגם בפשה בשני לא בעי נתיצה אלא אחר חליצה וקיצה וטיחה] א"כ מה זה שכ' רש"י דבעי פשיון כנ"ל וצ"ע:
<h4>דף נא:</h4>
<b>בגמ'</b> א"ר אשי מתני' נמי דוקא כו' והוין בה כו' ויש לתמוה לר"ח מה משני על משנה זו. [כמ"ש הריטב"א בשם התוס' דהא. טעה ר"ח במשנה מפורשת ע"ש מה שתי'] וגם הגמ' לא קאמר תיובתא רק. מתני' נמי דיקא ומשמע דרק ממילתא דר"ה דמשני שיש לו ב' בתים כו' דיקא הכי אבל מגופא דמתני' לא הוי תיובתא. ונראה לפרש אליבא דר"ח דמתני' מיירי שהחזירו באמצע הדרך באופן דמשם הי' עוד פנאי לבוא לשם קודם בה"ש כדרהיט. אבל אינהו לא הי' להם עוד שהות לבוא מביתם לשם קודם בה"ש. וא"כ כל מילתא דאיהו לא מצי עביד לא מצי משוי שליח. ואפי' אי נימא דהא דלא מצי עביד מפני ריחוק מקום אינו בכלל זה. מ"מ י"ל דלא משוי אינש שליח מאי דלא מצי עביד ואין דעתו לזה ולכך הם אסורין דבעת שיצא מעירם לא הי' דעתו על שביתה דאילן וגדר אלא להניח עירוב בפת, רק כשהחזיר אז יחול העירוב מצד אילן וגדר וכיון דלא הי' להם שהות אז לא מהני כנ"ל. רק ממילתא דר"ה מסייע לר"נ כנ"ל:
<h4>דף נב.</h4>
בגמ' אמר רבה לומר כו"ע ל"פ דצריך כו' רש"י ז"ל הוכרח לפרש דר"מ פליג דגם אמירה לא מהני משום דחשיב כעשיר. אך בדברי רבה אפשר היינו יכולין לפרש הכוונה לומר כו"ע ל"פ דהפי' היכא דלא החזיק. ויהי' הסגנון כך דאף לר"י ב"י דאמר דלא בעי להחזיק מ"מ מודה דלומר בעינן. ולפ"ז י"ל דבהחזיק בדרך שפיר א"צ אמירה וע"ז פליג ר"מ. אך בר' יוסף ע"כ מוכרחין לומר דר"מ פליג דגם אמירה לא מהני לפירש"י משום דהוי עשיר ותחומו הפסיד ע"י שרצה לערב שם. ולפ"ז נראה דלר"מ ה"ה דכל בני העיר חבריו גם הם דינם כחמר גמל כיון דאינהו עשירים הוי ופליג ר"י ור"מ בתרתי. וכ"כ רש"י להדיא בעמוד ב' בנתגלגל חוץ לתחום דלר"מ חמר גמל הוא ולר"י לא הוי חמר גמל רק בספק. אכן הרמב"ם בפי' המשנה כ' בהדיא דגם לר"מ חבריו יש להם תחום העיר. ולפ"ז מוכרחין לפרש טעמא דר"י משום ספק וכ"כ תוס' ורע"ב דמסופק ר"מ אי הוו כעשירים. ופשט הגמ' לקמן דקמ"ל אע"ג דודאי לא עירב הוא מ"מ הוי חמר גמל משמע בהדיא דלא כוותייהו והתוס' נדחקו מאוד לקמן. ואפשר לפרש קצת לשיטתייהו דאין כוונת הגמ' דהך דהכא אינו ספק רק כיון דאמר כלל כל שהי' יכול לערב ולא עירב מוכח דגם בודאי לא עירב חמר גמל היא ודוחק, מיהו מצד הסברא הדין עמהם דלמה יהי' חמר גמל בודאי וכמ"ש רש"י בעצמו בדף הקודם דא"כ לא יזוז ממקומו הו"ל למיתני וצ"ע:
<h4>דף נב:</h4>
<b>במשנה</b> מי שהחשיך כו' שאין המשוחות ממצעין אהמ"ד כו'. לפי' א' ברש"י ספק הוא ולפי' הב' ודאי תוך התחום הוא, ולפ"ז ע"כ הי' תקנה בדבר שלא יחשבו להתחום אותן הט"ו אמות. ולכל הפי' יש לעיין דא"כ לר"ש היכא דהחתום מביא לידי חומרא יש לנו לחשוב הט"ו אמות כמו בנתגלגל העירוב חוץ לתחום דיהי' חמר גמל אם הוא תוך הט"ו אמה. להפי' דס' היא משום דשמא עדיין תוך התחום הוא והוי עירב לצפון ויהי' אסור לצד דרום, ולהפי' ב' דודאי הוא יהי' בודאי עירוב לענין חומרא דעבר השני וצ"ע:
<h3>פרק כיצד מעברין</h3>
<h4>דף נג.</h4>
<b>בגמ'</b> מאי מכפלה שכפולה בזוגות. והקשה המהרש"א דא"כ מנ"ל דזו לפנים מזו. ותי' דקבלה הי' בידו כך. ולפ"ז לא פליגי רב ושמואל בפירושא דמכפלה רק כיצד הוה. ובזה מיושב פרש"י בחומש (פ' חיי) דבית ועלי' ע"ג וקאמר נמי דכפולה בזוגות אע"ג דלמ"ד עלי' ע"ג אצ"ל הפי' דזוגות, רק דגם מ"ד בית ועלי' מקבלה קאמר א"כ לכו"ע מצי לפרושי מכפלה שכפולה בזוגות. ומ"מ בגמ' שלנו י"ל דפליגי בפי' מכפלה דעיקר הפי' ב' מערות רק אי הכוונה זו לפנים מזו הו"ל למינקט לשון אחר, [כמ"ש בפי' הר"ע מברטנורא בפ' חיי דהו"מ למיכתב מערה הכפולה ע"ש]. לכך קאמר דמרמז נמי דכפולה בזוגות אבל עיקר הפי' הוא ב' מערות ולדידי' הוין זו לפנים מזו כנ"ל:
<b>ברש"י</b> ד"ה מוציאין כו' אצל קרן מזרחית צפונית כר' נראה דאין הפי' בקרן ממש, דאי הוי באלכסון נראה דמוסיפין על ב' הרוחות מזרח וצפון כנ"ל:
<h4>דף נג:</h4>
<b>בגמ'</b> ואמר ר"י מנין שמחל לו הקב"ה על אותו עון, פי' רש"י דנוב עיר הכהנים וכן פי' הרד"ק בשמואל ע"ש], ולכאורה נראה יותר לפרש על הא דבעלת אוב דבאותו עון מיירי קרא דהאי עון הוי צריך כפרה טפי דבנוב הוי כשוגג כיון דסבר דמורדין במלכות הוו משום לה"ר דדואג, ואפשר נראה לרש"י מלשון הגמ' דברכות (י"ב:) דמייתי האי דר"י על עון דנוב ע"ש, אבל אחר העיון שם נראה יותר דלא אמרו ר"י על הך דנוב דאל"ה הו"ל לאתויי התם כל דברי ר"י דהכא דאמר שמחל לו הקב"ה על אותו עון, והגמ' שם מייתי רק דרשא דר"י בקיצור להוכיח שנמחלו כל עונותיו ע"ש:
<h4>דף נד.</h4>
<b>בגמ'</b> תנא תלמיד א' הי' לר"א שנתחייב שריפה כו' לכאורה אין ענינו לכאן, וי"ל דמייתי לה דאע"ג דתלמידי דר"א נפישי זכותייהו טובא [כדמוכח מהאי מעשה], אעפ"כ שכח אותו תלמיד דר"א את לימודו משום שלא למד בפה מלא ע"כ יש ליזהר בי' טפי:
<b><small>שם</small></b> <b>בגמ'</b> חטוף ואכול, עי' פי' רש"י, וי"ל עוד הפי' שלא ידקדק מה שימצא יאכל ולא לאבד הזמן בעוה"ז דכהלולא דמיא:
<b><small>שם</small></b> <b>בגמ'</b> ואם עושה כן הקב"ה עושה לו סעודה בעצמו, י"ל בעוה"ז ג"כ שהקב"ה מזמין לו פרנסתו כדכתיב תכין בטובתך ועי' בזוה"ק:
<h4>דף נד:</h4>
<b>בגמ'</b> ומניין שחייב להראות לו פנים כו' עי' פי' רש"י, וי"ל עוד כפשוטו כדמצינו שבעת הלימוד ישב אהרן לפניו של משה משום והי' עיניך רואות את מוריך:
<h4>דף נה.</h4>
<b>בגמ'</b> אר"ה עיר העשוי' כקשת אם יש בין ב' ראשי' פחות מד' אלפים כו', יש לעיין אי ד' אלפים דוקא דלכאורה יש לתת ג"כ ב' קרפיפין כדין כל עיר אחת לדידן דקיי"ל כר"מ לדעת הרא"ש לקמן דקי"ל כר"מ), ובברייתא גבי קשת דתני מודדין ממנה אלפים ג"כ קשה כנ"ל, מיהו אפשר דאתיא כחכמים דפליגי אדר"מ, או י"ל בברייתא דכיון דכל חלל הקשת פנוי שוב אין ליתן לה קרפף ובזה צ"ע לדינא לחדש דין מסברא, אבל הכא בדר"ה לא שייך תי' זה דהא לענין החשבון מכותלי הקשת ודאי יש לתת להם קרפיפין, ובאמת קצת פוס' הוכיחו לקמן מדפליגי ר"ה ור"ח ב"ר אליבא דחכמים דס"ל כחכמים א"כ א"ש דברי ר"ה הכא, דלחכמים דלעיר א' אין קרפף א"כ הכא דמרוחקין ד' אלפים בטל דין קרפף, וכל היכא דאיכא ביניהם יותר מקמ"א אמה ושליש ליכא דין קרפף, וכ"מ קצת בתר הכי דעביד צריכותא בההיא דר"ה, ולכאורה אי הוי אשמעינן הא דהכא בלבד הו"א דאליבא דר"מ היא, ומשמע דפשיטא להגמ' דר"ה ס"ל כחכמים ומנ"ל הא דהא לכו"ע הלכה כדברי המיקל בעירוב, והא דהרמב"ם פוסק שם כחכמים הוא משום דר"ה קמפלפל בדבריהם אבל אי לאו מימרא דר"ה אחכמים שם שפיר הו"א דכר"מ ס"ל, ולמ"ש א"ש דכיון דהכא בנפרץ מרוח א' קאמר השיעור ד' אלפים מוכח דס"ל כחכמים, וא"ש ג"כ מה דפריך הא אר"ה חדא זימנא ואי הי' הלכה כר"מ בל"ז הו"ל למיפרך דלכו"ע אליבא דר"מ בב' עיירות נותנין ב' קרפיפות כדמפורש לקמן במשנה אם יש לזו ע' אמה כו' וחייא בר רב מפרש לה אליבא דר"מ ע"ש לקמן (נ"ז:), אלא מוכח דפשיטא להגמ' דר"ה ס"ל כחכמים, וא"כ להרא"ש וטור דפסקינן כר"מ יש לתת כאן ב' קרפיפות לבד הד' אלפים, אבל באמת א"א לומר כן לדעת הפוס' הנ"ל דהא המה כתבו בהדיא דגם ר"ה פוסק לדינא כר"מ, א"כ היא גופא טעמא בעי אמאי אין נותנין קרפיפין וצ"ע.
<b><small>שם</small></b> <b>בגמ'</b> והא אר"ה חומת העיר שנפרצה כו', לכאורה ה"ה דהמ"ל מברייתא דקשת אהך דר"ה דחומת העיר רק מדר"ה אדר"ה עדיפא לי' להקשות, מיהו י"ל דבברייתא המ"ל באין ביניהן אלא ב' קרפיפין וקמ"ל דהו"א דהואיל ואיכא רווחא דלא דחיקא תשמישתי' לא ניתן לה ב' קרפיפין. כדמסיק בתר הכי אליבא דר"ה די"ל דגרע מב' עיירות קמ"ל לכך פריך מדר"ה:
<b><small>שם</small></b> <b>בגמ'</b> כאן שנפרצו מב' רוחות, דהוי כב' עיירות והשיעור קמ"א אמה, ויש לעיין אי הכוונה שיהי' מב' רוחות קמ"א אמה אבל אי איכא יותר מקמ"א מרוח א' שוב אין מצרפין, או נימא דאם ברוח א' פחות מקמ"א וברוח הב' פחות מד' אלפים יועיל, ויהי' פי' שנפרצה בקמ"א ושליש דקאמר ר"ה ארוח אחת והשני' רשאי להיות טפי עד ד' אלפים, והראשון נראה יותר לפע"ד דנהי דעד קמ"א יש להם צירוף מ"מ לא נעשו בזה ממש כדין עיר אחת שנפרצה דיהי' השיעור עד ד' אלפים, דדוקא בעיר העשוי' כקשת דינא הכי ולא בב' עיירות וכאן ב' עיירות הם, ונהי דעד קמ"א יש להם צירוף אבל לא למיחשבי' עיר אחת וצ"ע, גם בשו"ע (סי' שצ"ח) סתם הרמ"א כלשון הגמ' ע"ש:
<b>בתוס' ד"ה</b> עיר כו' ומיהו נראה לר"י דאין לחלק כו', לכאורה הי' נראה דבתוך ע' אמה מודה הר"י, מיהו ממ"ש התוס' הטעם דלכך לא קאמר הדין בפגום כו' משמע דגם בתוך ע' אמה פליג דאל"כ הו"ל למימר כדלעיל משום דסתם פגום תוך ע' היא, לכך נראה דגם בזה פליג, מיהו נראה דהיינו אליבא דרבה בר ר"ה דלקמן, אבל אליבא דרבא ברי' ודאי א"א לומר כן, ובדיעה הראשונה הי' כוונת התוס' גם אליבא דרבה משום דשבעים אמה עדיף מב' אלפים כדמסיק המהרש"א בשם הרא"ש ע"ש ותבין, והנה לדעת הר"י דבב' פגומין השיעור ד' אלפים א"כ צ"ע בפגום א' מה שיעורו אי נימא ב' אלפים הואיל ואין כאן הבלעת ב' תחומין והי' השיעור תחום א', (מיהו לא יתכן לפמ"ש לקמן בתוס' שאח"ז ודו"ק), ולפ"ז קשה קצת מה דפריך השתא בית א' אמרת ב' בתים מיבעיא, והלא נ"מ ביותר מב' אלפים דבבית א' אין מודדין כנגדו וב' בתים מודדין, מיהו יש ליישב זה למ"ש מקודם דאליבא דרבא ברי' דרבה בר"ה דקיי"ל כוותי' בתוך ע' אמה מודה הר"י א"כ כיון דסתם פגום תוך ע' היא שפיר מקשה הגמ' ודוחק, אבל יותר נראה לפע"ד דגם בפגום א' נותנין שיעור ד' אלפים, דכללא היא דחושבין כאילו הוי פגום כנגדו מעבר הב' כמ"ש התוס' לעיל ד"ה אם הי' כו' ולכך גם בפגום א' השיעור ד' אלפים עד סוף העיר כנ"ל, אח"כ מצאתי במג"א (סי' שצ"ח ס"ק ט') גירסות שונות ולפמ"ש א"ש הגי' ד' אלפים ע"ש, מיהו גם לפי' קמא י"ל השיעור ד' אלפים מהפגום עד העיר באלכסון דיהי' יותר מב' אלפים ופחות מד"א אבל הנלע"ד כתבתי וע"ש באחרונים:
<b>בד"ה</b> פחות כו' אבל לרבא כו' נראה כו' והריטב"א חולק וראייתו אינה מובנת ע"ש. מיהו מסברא לכאורה קשה דמיון התוס' בזה. דבשלמא היכא דאיכא הבלעת תחומין בב' ל צידי הקשת ונעשין עיר אחת אלא דרבה בעי להחמיר בדאיכא טפי מאלפים מקשת ליתר. ע"ז קאמר שפיר כיון דמצי אזיל דרך בתים לא הוי כיוצא חוץ לתחום במה שהולך אורך דמקשת ליתר. אבל עיקר חיבור המחיצות ע"י העירובי תחומין שלמטה, משא"כ היכי דבין הקשת לקשת הב' ליכא עירובי תחומין מה מהני הא דמצי אזיל דרך היתר להיות ע"י זה חיבור לב' החיצונות ושפיר הוין כב' עיירות וכמ"ש הריטב"א. ואפשר לע"ד לפרש טעם התוס' ע"פ השיטה שכ' התוס' לקמן (נ"ז: ד"ה התם) בהא דפריך הגמ' התם דנימא מצי להוריד הקשת אל חלל היתר. ע"ש דכ' תוס' דאה"נ לענין היתר לילך מקשת לקשת אמרינן מלי כל שאין מן הקשת ליתר טפי מאלפים ע"ש. ולפי' המהרש"א שם דמסיק בהדיא הכי דלהתיר ב' ראשי הקשת א"צ לטעם אתי דרך בתים רק כדי להתיר מן הקשת ליתר ולפ"ז א"ש סברת התוס' דלעולם יש חיבור בין כותלי הקשת מטעם מלי. רק כדי להתיר הליכה באורך מהקשת ליתר ע"ז אמרי' שפיר משום דמצי אזיל דרך בתים. ועפ"ז אפשר ליישב נמי קושית מהרש"א בסמוך (ע"ב בתוס' ד"ה ואם לאו) דהקשה על תי' הר"ח דקשת היינו כמו ח' שאין בו שיפוע, מ"מ קשה לרבא ברי' דרבה לישתרי עד אלפים ואכתי למה מודדין מן הקשת ע"ש. ולמ"ש י"ל דלא אמרינן סברת מלי אלא בסוף הגבול וסיום העיר לא לאמצע ולכך מודדין מן הקשת ודוק. מיהו באמת לא א"ש טעם דמלי לתי' אחריני שכ' תוס' שם ואין להאריך בזה:
<h4>דף נה:</h4>
<b>בגמרא</b> א"ר חיננא ב"כ אר"א אם יש שם ג' חצירות כו' פי' רש"י דבהכי חשיבי עיר כו' כדאמר ר"ש לקמן גבי שיור ע"ש. ולפ"ז לר' יצחק דקאמר התם דסגי בחצר ובית א' ה"ה הכא, אבל הרי"ף וכן בשו"ע (סי' שצ"ב) פסקו התם כר"י והכא סתמו דצריך ג' חצירות דוקא, וצ"ל דלא מדמי להתם דלר"י בקצת היכר סגי. ואולי גם רש"י מודה לזה אך מדר"ש מוכח דחשוב עיר ולענין זה הלכה כר"ש רק ר"י הוסיף התם דא"צ שיעור של עיר כלל:
<b><small>שם</small></b> <b>בגמ'</b> מ"ט עולא אמר כו' מפי' רש"י (מ"ט אסורין בנותיהן] נראה דקאי על הא דבנותיהן בכלל שוכב עם בהמה. וקשה דא"כ גם בניהן כן הויין ממזרים כמו הבנות וגם מה ענין זה לשוכב עם בהמה. לכן נראה דמ"ט קאי ארישא דבניהן אינן שלהם כנ"ל ] [וכמ"ש רש"י ג"כ על זה לקמן מפרש טעמא]. והא דבנותיהן כבהמה הוא מטעם אחר דאין מנהגם כבני אדם. ועי' במהרש"א שכ' שיטה אחרת ג"כ:
<h4>דף נו:</h4>
<b>בגמ'</b> אמר ר"א בר"י תחום ערי לוים כו' מפירש"י מבואר דאין להם אלא התחום וכ"מ פשט הסוגיא. אבל ברמב"ם לא משמע כן וע"ש בכ"מ מ"ש דהרמב"ם ס"ל דלית הלכתא כברייתא דהכא], גם בדיני ריבוע ועיגול צ"ע דסתם הרמב"ם דלכאורה למסקנת רבא המגרש בעיגול ולרב אשי אין מגרש אלא לקרנות. ולכאורה צריך להיות הלכה כן. וצ"ע בכוונת הרמב"ם ע"ש (פי"ג מה' שמיטה ויובל). גם צ"ע לדידן דקיי"ל כר"מ לדעת הרא"ש והטור (סי' שצ"ח) והרמ"א שם] דנותנין קרפף לעיר א"כ התחום נוסף על הע' אמה. ובדין המגרש נראה דאין ליתן קרפף כיון דהקפידה תורה להיות מקום פנוי והרי הקרפף בכלל מקום הפנוי א"כ ע"כ אתיא ברייתא זו דלא כר"מ:
<h4>דף נז.</h4>
<b>בגמ'</b> ה"נ מסתברא כו' נראה פי' הנ"מ דקרפף היינו תורת קרפף לכך מסיק ש"מ. וגם למסקנא דתיובתא ליכא לחייא בר רב דהא מני ר"מ היא מ"מ כיון דתני בסיפא ג"כ עושה קרפף כו' ושם הפי' תורת קרפף ממילא גם ברישא כן:
<b>בתוס' ד"ה</b> ד"ה כו' כדאמר בעושין פסין אתיתו מברניש כו'. נראה דתוס' ס"ל כהפוס' דהלכה כחכמים דאל"ה דילמא לר"מ דוקא אמרו התם. (וכ"מ מסיום דברי התוס' דלחב"ר הלכה כר"מ משום דהוי מחלוקת ואח"כ סתם. א"כ לר"ה דסיפא דמתני' נמי כחכמים הלכה כמותם]:
<b>בא"ד</b> דאין סברא להצריך שיגעו זה לזה כו'. לכאורה הו"ל להביא ראי' מהך דיושבי צריפין לעיל (נ"ה:) דמשמע דכה"ג אי הוין קבועים הי' להם דין עיר אע"ג דרחוקין זה מזה. ואפ"ל דתוס' הבינו התם דגם בנוגעין זה בזה מודדין מפתח כל בית בפ"ע. וקצת ראי' לזה דאל"ה מאי פריך מהולכי מדבר מ' שנה דילמא הי' איזה בתים תכופין זה לזה. אח"כ מצאתי [בריטב"א[ שמביא ראי' מיושבי צריפין. מ"מ אפשר דס"ל נמי דגם בנוגעין לא הוי עיר ביושבי צריפין רק כיון דאמרו סתם משמע דמיירי התם גם באין נוגעין כדרך רוב יושבי צריפין כנ"ל:
<b>בא"ד</b> בעמוד ב' ואומר ר"ת כו' והנהו אמוראי דקאמרי לאו משולשין ממש סברי כר"ה כו' לכאורה אינו מוכרח דנהי דלרחב"ר י"ל משולשין ממש מ"מ ר"ח דינא קמ"ל דגם באינם משולשין ממש דינא הכי. גם מ"ש התוס' דלדידי' הלכה כר"מ משום דהוי מחלוקת ואח"כ סתם. יש לעיין דהא מתני' דנדרים דמייתי הרי"ף והרא"ש כאן דנודר מן העיר אסור בעיבורה כר"מ אתיא. ומ"מ כיון דר"ה ור"ח פליגי אליבא דחכמים משמע דס"ל כחכמים וזהו טעם הפוס' כחכמים א"כ אין נ"מ בסתמא דמתני' זו גופי'. ואולי ס"ל לתוס' דמסדר מועד לנשים א"ס למשנה דלא כמ"ש הכ"מ (פ"ט מה' רוצח ה"א) דבתרי סדרי יש סדר למשנה. ועי' בתיו"ט בסוטה (פ"ט מ"א) שהוכיח מדברי התוס' דלא ס"ל הכי. אך מכאן אין ראי' די"ל כמ"ש הב"י באו"ח (סי' שצ"ח) דמתני' דנדרים הנ"ל מצי אתי נמי כרבנן ע"ש]. שוב ראיתי דיש לדחות דהא קשה תו דלקמן (ס'.) במתניתין הנותן עירובו תוך עיבורה של עיר לא עשה כלום ג"כ הוי סתמא כר"מ. אכן נראה דז"א דלכו"ע יש עיבור לעיר כההיא דכיצד מעברין פגום יוצא כו' רק דלר"מ גם קרפף בכלל עיבור ולכך פי' רש"י והרע"ב בכ"מ עיבור ע' אמה דקיי"ל כר"מ. אבל לחכמים ג"כ מצי אתי דמה שמודדין נגד הפגום נקרא עיבורה של עיר כנ"ל. ורש"י פי' לקמן דנתן עירובו בבית העומד בתוך אמה ע"ש. ובהא מודו חכמים דהוי כעיר. וכן פי' רש"י לעיל (ל"ב:) משמע דבלא הבית לא הוי כעיר כחכמים דהכא]:
<h4>דף נז:</h4>
<b>בגמ'</b> אי ר"מ הא תני לה רישא. וקשה דמה ראי' מהא דנותנין קרפף לעיר נוסף על התחום להיות הקרפף דינו כגוף העיר שיתחברו ב' עיירות עי"ז דילמא דין הקרפף רק כמו התחום כאילו הוי שיעור התחום אלפים וע' אמה. וצ"ל הפי' דזה נדע מדברי החכמים דס"ל דקרפף א' נותנין לב' עיירות ממילא שוב לר"מ יש ליתן ב' קרפיפות דדין קרפף כעיר כבר מוכח מחכמים דלדידהו אין הקרפף כתחום אלא בתורת חיבור העיירות הוא]:
<b><small>שם</small></b> <b>בגמ'</b> טעמא דאיכא אמצעי. וקשה למה לי' האי דיוקא בלא"ה מצי פריך בפשיטות למה יהיב השיעור בין החיצונים קמ"א הלא צריך להיות השיעור קמ"א ב' פעמים. ואם נפרש דגם בס"ד ידע שהעיר האמצעית עומדת מרחוק י"ל דבזה הי' מסופק דאפשר לא אמרינן רואין ולכך פריך רק למה לי אמצעי. ואין להקשות לפי' זה דשמא ע"ז אמרינן רואין שיהי' השיעור קמ"א לבד משך עיר האמצעית. דזה א"נ להגמ' דממ"נ אי לא אמרינן רואין ליתן ב' פעמים קמ"א גם מקום העיר יש לחשוב. אך פי' זה דוחק דא"כ כל מה דחידש התרצן היא דפי' החיצונים היינו בין חיצון להממוצע ועיקר חסר מן הספר. וגם למה מייתי הא דר"ת כיון דגם בס"ד ידע מזה. אלא ודאי דבס"ד קסבר משולשין ממש א"כ קשה כנ"ל דבפשיטות הו"ל להקשות דיהי' השיעור רפ"ב אמות. וי"ל בדוחק דקושיא זו אלימא לי' למיפרך דמה דאין השיעור אלא קמ"א אמה אפשר דס"ל להתנא דאין נותנין קמ"א אלא פעם א' ולא לעשות הרבה בורגנין בכה"ג כמ"ש התוס' ד"ה הא כו' דקמ"ל דעושים בורגנין הרבה כו'. א"כ י"ל דלר"ה בקמ"א אמה אפשר אין נותנין רק פעם א' לכך פריך עכ"פ למה לי אמצעי כנ"ל:
<b><small>שם</small></b> <b>בגמ'</b> א"ל רבא לאביי כמה יהא בין חיצון כו' לכאורה י"ל בלשון הגמ' דכל שקרוב לעיר א' מהחיצונים תוך אלפים מותר אף דהשני' מרוחקת כדאמר חיצון מיהו רש"י כ' חיצונים. וגם מסברא נראה כן כיון דבתים ליכא ממילא לא מהני קרוב מרוח זה להתיר עיר הב'. מיהו ע"ז יש לדון אי לגבי צד זה הקרובה להאמצעי נימא רואין והיינו לחשוב החיצין זו עם האמצעי א' ליתן להחיצונה אלפים להלן מן האמצעיות. וכן לבני אמצעית יתחיל תחומה אחר החיצונה הזאת. מיהו גם זה לא יתכן דממ"נ כיון דחיצונה השני' בפ"ע היא ליכא ג' כפרים ובב' כפרים לא מצינו היתר הזה. א"כ י"ל דנקט לשון חיצון למימרא דכל שחיצון א' רחוק טפי מאלפים שוב בטל החיבור כנ"ל:
<b><small>שם</small></b> <b>בגמ'</b> את הוא דאמרת כוותי' דרבא ברי' דרבה בר"ה מסתברא כו' תמהני על זה הלשון ממ"נ אי ס"ד דאביי לדמותו להתם א"כ גם ביותר מקמ"א אמה עד ד' אלפים לישתרי. אבל כיון דכל ההיתר היא רק קמ"א אמה ומטעם רואין וכיון דמרוחק טפי מאלפים ל"א רואין א"כ ל"ד להתם. דשם כיון דמקשת לקשת יש הבלעת תחומין שוב מתירין גם כשהקשת רחוק מהיתר יותר מב"א. משא"כ הכא דגם בין ב' החיצונים ליכא היתר כשמרוחק האמצעי יותר מב"א. (ודוחק לומר דס"ל בס"ד דאין ה"נ דמותר עד ד' אלפים רק רואין לא אמרינן אלא כשמרוחקין יותר מד' אלפים דז"א מכמה טעמים). ודרך פלפול י"ל קצת לפי שיטת התוס' לעיל (נ"ה. ד"ה פחות) דלרבא ברי' דר"ה כשאין מקשת ליתר אלא אלפים מהני אף כשבין קשת לקשת יותר מד' אלפים. א"כ י"ל דהכי פירושא כיון דאמרת כוותי' דרבא ברי' דרבה בר"ה מסתברא כו' א"כ איך מוקמית הכא באלפים דא"כ לישתרי אף שמרוחקין טפי מקמ"א וגם טפי מד' אלפים כמו התם. וע"ז משני דהכא ליכא בתים. מיהו אין הלשון משמע כן וצ"ע:
<b>בתוס' ד"ה</b> אלא כו' ונראה דלחב"ר נמי צ"ל דלאו משולשין ממש כו'. צריך להבין דגם השתא דאמרינן רואין הו"ל נמי למימר אם יש ע' אמה. ולכאורה נראה כוונתם דלדינא איכא נ"מ דבין החיצונים רשאי להיות יותר מקמ"א כיון דכפר האמצעי המפסיק אין מקומו מן החשבון לכך הו"ל ע' אמה מכאן. אבל אי הפי' רואין אפשר דס"ל לחב"ר דגם מקום הכפר מן החשבון הוא דלא הוי ממש כאילו עומד באמצע. אבל דוחק הוא לומר כן דלמה נעשה מחלוקת בזה בין חב"ר לר"ה. כיון דלר"ה כוונת ר' חנינא רואין להיות קמ"א אמה בכל צד לבד מקום הכפר דהרי מתירין אף יותר מד' אלפים א"כ גם לחב"ר כן בע' אמה מכאן ומכאן וא"כ גם אי הפי' דאמרי' רואין תקשה דלמה נקט קמ"א הא יכול להיות הרבה רק שבכל צד יהי' ע' אמה אי נימא רואין, לכן נראה לפרש כוונתם דאתי באמת אליבא דר"מ דלדידי' הפי' לחב"ר כמו לר"ה אליבא דרבנן. דמ"ש התוס' בד"ה הא כו' דאתי הך סיפא כרבנן היינו דבס"ד דגמ' לא הוי מצי למיפרך אבל באמת גם לדידי' אתיא כר"מ ולאו משולשין ממש. ובהכי מיושב נמי מ"ש תוס' לעיל ד"ה רב הונא דלרחב"ר הוי מחלוקת ואח"כ סתם כר"מ והלא סתמא בתרא דג' כפרים אתיא כרבנן. רק דלמסקנא גם ג' כפרים כר"מ אתיא וכמ"ש תוס' כאן כנ"ל פשוט וברור אח"כ ראיתי בחי' הריטב"א שלא הבין כן וכ' בשם התוס' דתירצו דלאו משולשין ממש אלא דכל שיש בין ב' החיצונים קמ"א אמה אז הטל האמצעי ביניהם כו' נראה דה"ל כדבעינן למימר מעיקרא דלר"ח לא נימא רואין לגמרי רק מקום הכפר בכלל הוא. והוא תמוה בעיני גם בתוס' מוכרח דלמסקנא אתיא כר"מ ולא כרבנן וצע"ג על הריטב"א למה נטה מפי' הזה:
<h4>דף נח:</h4>
<b>בגמ'</b> אין מקדרין לא בעגלה ערופה, לפי' רש"י אין מבליעין ג"כ [כמ"ש אלא מודדין הרים וגאיות כקרקע חלקה] וצ"ע מנ"ל די"ל דביכולין להבליע דהיינו עד נ' מבליעין:
<b>בתוס' ד"ה</b> אבל כו' עד כמה יהי' הגיא שמבליעין עד ד' אבל פחות לא צ"ע בכוונתם. ואפשר הפי' דכשכל עומק הגיא הוא פחות מד', ואולי הכוונה ד' טפחים לכך חשוב כמו שיש לו מעלות ומורדות דעומק קטן טוב להלוך וצ"ע, ובחי' הריטב"א מעתיק באופן אחר לשיטת ר"ת ע"ש:
<b>בא"ד</b> אבל טפי מאלפים אפי' ד' אמות או יותר כו' אין מובן דאטו אם יהי' שיפוע גדול ג"כ לא יהי' חשוב. ויתכן לפרש דהשיעור הוא ד"א לאלפים. וכל שיותר מאלפים השיעור ח' אמות עד ד' אלפים וכן לעולם:
<b>בא"ד</b> איתבי' אביי עמוק ק' מבליעו ואם לאו אין מבליעו אלא מדלג כו' צ"ע דלפ"ז למה עירב התנא עמוק ק' ורוחב נ' כיון דברוחב יותר מקדרין ובעמוק יותר מדלגין כל השיפוע. וגם לפי' ר"ת לעיל קשה קצת. אבל לפי' רשב"ם קשה טובא ואין להאריך:
<h4>דף נט.</h4>
<b>בגמ'</b> למקום שמיעט לא. ותמוה כמו שהקשו בתוס' דודאי אין שומעין למקום שמיעט. וי"ל קצת היכא דיהי' קולא אם יתקצר התחום הולכין ג"כ להקל למקום שמיעט כגון ביצא לדבר מצוה דיש לו אלפים לכל רוח וכשהוא עדיין תוך התחום אין לו אלא מידת תחומו כדלעיל (מ"ד:) מיהו בזה צ"ע אי לתת לו תחום חדש כיון דכשלא ניתן לו יוכל לסמוך על מקום המרובה ודוק, רק די"ל כה"ג נ"מ אחריתי
<b>במשנה</b> ושל רבים כו' אין מערבין את כולה אא"כ עשה חוצה לה כו' נ' דיורין. לכאורה את כולה מיותר כיון דמצריך נ' דיורין. ואפשר לומר דהא בכ"מ רובו ככולו ולכך בעינן כ' דיורין דלישתרי אף שרוב העיר בכלל העירוב. וא"כ עיר קטנה שהניחו שיור חצי עיר אף שאין בהשיור נ' דיורין י"ל דסגי כמ"ש האחרונים ביו"ד (סי' מ"ג) גבי נשתייר כדינר זהב דשיור א"י להיות עכ"פ טפי מחצי'. ולכך ה"ה הכא דוקא במערב כולו או רובו ככולו צריך נ' דיורין לאפוקי בחצי כנ"ל (כיון שלא עירב רוב העיר סגי שיור בפחות מנ' דיורין] ועפ"ז יתיישב ג"כ לשון רש"י לקמן (פ'.) ד"ה חדשה מהו ע"ש דבעיר קטנה שייך נמי שיור אף בפחות מנ' דיורין כדכתיבנא:
<b>בתוס' ד"ה</b> למקום כו' ויש לתלות בהבלעה ובקידורין ובמדידה יפה כו'. הא דפשיטא להו דכשיש בצד א' הר אין מוציאין המדה כנגד בצד השני ולפ"ז נמצא דאין התחום מרובע תמיד. דדוקא בעיר הוא דפגום יוצא מוציאין את המדה כנגדה כו', אבל הדבר צריך ראי'. מיהו מ"ש התוס' הבלעה אין מובן דבהבלעה אין תוספת מעבר הב' שאין שם הר, ועי' ברא"ש שלא הביא אלא קידור ומדידה ולא הבלעה]. ונראה דהמשך דבריהם כך הוא דיש לתלות דההר הי' בצד א' הבלעה וקידור ובצד הב' מדידה יפה דכך א"ש טפי, דמסתמא אם הי' בצד א' מישור וצד הב' הר לא הי' נחשב סתירה כלל. רק שההר עובר מעבר לעבר אך בצד א' הי' מתלקט י' מתוך ד' כו' כנ"ל:
בד"ה אפי' עבד כו' דע"כ לא קאי אאיש פלוני כו' דהא אין מעלין מתרומה דרבנן ליוחסין. קשה להבין כוונתם אי הפי' דמדאין מעלין הוכיחו דא"צ גדול עמו דאל"ה הי' מעלין ז"א דאכתי אין מעלין משום דליוחסין בעי תרוייהו גדולים. וכ"כ התוס' בהדיא שם בכתובות ד"ה והוא אלא דיהי' זה טעם הואיל ואין מעלין א"כ מסברא סגי בגדול א' בלבד דכ"מ מדבריהם בפ"ב דכתובות ע"ש, א"כ הכא לא יתכן דהכרח זה יש בתחומין דרבנן עצמו ומאי אולמי' הך דאיש פלוני וצ"ע. [וכן נראה בלשון הרא"ש דבלא הראי' מהא דאיש פלוני ידעינן דבתחומין גדול נאמן ע"ש]:
<b>בד"ה</b> ותחומין דרבנן משמע אי הוי דאורייתא לא מהימני כו'. ומשמע דע"א כשר הוי נאמן גם אי הוי דאורייתא דדוקא עבד ושפחה לא היו נאמנים. וא"כ ס"ל מסתמא דלא חשיב נגד החזקה דהא באיתחזיק איסורא אין ע"א נאמן. וכן הי' נראה דהוא רק מברר מקום התחום ואינו נגד החזקה, ולפ"ז מה דמסיימי התוס' לחלק בין בדיקת חמץ דאי הוי דאורייתא לא היו נאמנים אף דבידן ושם הוי נגד החזקה דמוחזק לן דלא בדוק מ"מ הוכרחו לחילוק אחר כיון דבשחיטה וניקור הוי ג"כ נגד החזקה, ומ"מ נאמנים. ומיהו לדינא באמת כ' הפוסקים דע"א באיסורין גם בדאורייתא אפי' אשה ועבד נאמנים ע"ש ביו"ד (סי' קכ"ז). ולדברי התוס' אינו כן אם לא שנדחק לפרש דתחומין הוי נגד החזקה משום דסתם מקום שא"י אם הוא מן התחום יש להחשיבו שלא מן העיר כמו חזקה מכח רובא, וכן מוכרחין לומר לפמ"ש תוס' לעיל לתי' א' דאיירי בגדול עמו א"כ ע"א א"נ וע"כ משום דהוי נגד החזקה. (מיהו יש לדחות דפי' גדול עמו היינו עוד עבד או שפחה לפי השטה דעבד ושפחה אינו בכלל ע"א נאמן לכך צריך ב' ודוחק הוא). אבל קשה דא"כ אי הוי דאורייתא גם ע"א כשר לא הוי נאמן. וי"ל דקאי לפי הס"ד דגמ' בפ' האשה רבה דיהי' ע"א נאמן באיתחזיק כמ"ש תוס' שם ובריש גיטין ולפ"ז כ' הכא דעבד ושפחה בודאי לא הוי מהימני וצ"ע:
<h4>דף נט:</h4>
<b>בגמרא</b> סולם תורת מחיצה ותורת פתח כו', יש לעיין אי נימא ב' הקולות ג"כ כגון בעיר של רבים ובצד א' יש סולם לעיר וחצר אחרת ומערבין א' בחזקת שתורת פתח עליו אי יהי' מותר בלי שיור דנימא לענין זה חורת מחיצה עליו ובחצר הב' יש פתח לרה"ר, מיהו בזה נראה להחמיר כיון דמערבין ע"כ עיר אחת חשבינהו א"כ הוא פתוח בפילוש שצריך שיור. אך י"ל כה"ג שהסולם הולך לחצר וקצת מרוחב הסולם פונה ממש לרה"ר א"כ אפשר לומר דזה הסולם של חצר תורת פתח עליו וסולם שאצלה לרה"ר תורת מחיצה עליו וא"צ שיור. ולזה הדעת נוטה ועמ"ש לקמן:
<h4>דף ס.</h4>
<b>בגמ'</b> ולא עירבו פי' רש"י בני מרפסת כו' אלא אלו לבדן כו'. א"כ קאי לרע"ק דלקמן (ע"ה.) דס"ל דרגל המותרת אוסרת. וי"ל יותר דמרפסת לא עירבו גם לבדן ואתיא ככו"ע כיון דבכה"ג הוי רגל האסורה וכן פי' בעל המאור לקמן (פ"ג:) במתני' דא"ח ואנשי מרפסת וע"ש שהקשה כנ"ל ע"ד רש"י דלקמן שם]:
<b><small>שם</small></b> <b>בגמ'</b> אר"י א"ש כותל שרצפה בסולמות כו' נראה דזה הוי רבותא טפי מהך דר"נ דלעיל דקמ"ל דגם ביותר מעשר דאי אין תורת מחיצה עליו הוי פירצה גמורה ונעשין רשות א' וא"י לערב תו שתים מ"מ גם בזה הורת מחיצה עליו. מיהו אפשר קצת לדון ולומר דאה"נ דסולם נפיק מתורת פירצה ודוקא במקום דהוי פתח דדינו מערבין א' או ב' שייך למימר בי' תורת זה וזה אבל לומר תורת מחיצה ותורת פרצה י"ל דלא שייך. דכל שיש גובה י' או ע"י סולם מ"מ פרצה שוב לא הוי רק תורת מחיצה ותורת פתח עליו. ומצינן לאשכוחי נ"מ לדינא בזה ואין להאריך:
<b><small>שם</small></b> <b>בגמ'</b> הדר אמר לא בעי דהא רבה כו'. לכאורה יש לדון דבשלמא התם כיון דכל ערסייתא בפ"ע מסתמא אינו של רבים רק כל הקפידא משום דקודם הפירי דבי תורי הויין רשות א' והי' של רבים. וא"כ מהני שפיר האי שיור דכשיחזור הרשות להיות של רבים אז יהי' מצי לערובי בהדדי. ואה"נ אילו הוי כל ערסייתא של רבים לא הי' מהני שיור כזה. ואפשר ידעו דכל ערסייתא בפ"ע הי' של רבים:
<b><small>שם</small></b> <b>בגמ'</b> התם אי בעי לערובי דרך גגות כו' א"י פי' דברים אלו, ולפי לשון רש"י שלפנינו אפשר לפרש דהגגין בפ"ע היו יכולין לערב ביחד להשתמש עליהן. ונהי דעל למטה א"י לערב דרך גגות דאל"כ למה לא עירב כל העיר ביחד. ואי משום שיור הי' סגי בשיור א', ול"ל לערב ערסייתא ערסייתא. מ"מ כיון דעל הגגין היו יכולין לערב והניחן בלי עירוב מיקרי שיור כנ"ל. ובחי' הריטב"א מביא פי' אחר בשם רש"י ואיני מבין דבריו דמה פי' דרך גגות וגם ברש"י לא כ"כ ע"ש:
<b><small>שם</small></b> <b>בגמ'</b> דההוא בי תיבנא פי' רש"י דקיי"ל כר"ש דא"צ נ' דיורין, ונראה מדבריו דהוי בבי תיבנא ב' חצירות. ובתוס' פי' דצרפוהו בהדי שיור אחר. ורש"י מיאן בזה משום דא"כ לאו ראי' מכאן דמהני אם כל השיור הוא מידי דלא מצי לערובי דכמה פעמים מצינו בש"ס דאע"ג דבפ"ע לא מהני מ"מ לאצטרופי לשיעור מהני וכה"ג איכא ג"כ לעיל (נ"ה:) גבי בנין ע"פ המערה ע"ש:
<h4>דף ס:</h4>
<b>בתוס'</b> ד"ה כאן. תימה ולרבנן כו' ולולי דבריהם הי' נראה דלרבנן דד"א היינו מכל צד ממילא גם העיר דכד"א חשבינן לה היינו נמי מכל צד. כעין מ"ש תוס' אח"כ דלמ"ד נותן עירובו אין לו ד"א העיר לא חשבינן לה לד"א ה"ה בזה:
<b>בא"ד</b> וא"ת ולר"א כו' ולע"ד תמוה דנראה מדבריהם דבאמת שם עירוב עליו אלא דלא הרויח כלום, ולפי הפשוט נראה דלא עשה כלום הפי' דאינו עירוב כלל ונ"מ לענין אי כלתה מדתו בחצי עיר דפשיטא דלא הפסיד מעבר השני שעדיין שביתתו בעיר וא"כ אין עליו שם עירוב כלל. ואולי גם הם מודין בזה, אלא דס"ל דמה דלא הוי עירוב הוא משום דאינו מרויח אבל אי הוי מרויח הוי עירוב וע"ז מקשין. אבל א"י הכרח לזה די"ל דלא שייך כלל עירוב תוך העיר וצ"ע:
<h4>דף סא.</h4>
<b>בגמ'</b> והתנן ולמודד שאמרו כו' קצת קשה דהא בסמוך במתני' אמרינן דמערה שאין בה דיורין שאני. ונראה דמשמע להגמ' דמיירי ביש בה דיורין דאל"ה מה הלשון ולמודד כו' כיון דגם בנותן כן הוא. אך קשה למה נקט באמת מערה כיון דמיירי ביש בה דיורין הו"ל למיתני עיר:
<h3>פרק הדר</h3>
<h4>דף סב.</h4>
<b>בתוס'</b> סוף ד"ה אמר ר"ג כו'. ועוד דהאידנא לא נפקא לן מידי כו', וקשה דנ"מ לענין צדוקי. וי"ל דראב"י ע"כ לא קאי אצדוקי דודאי ישראל הוא לענין דאוסר מדינא עכ"פ ובעי עירוב. וכיון דדינו כעכו"ם דבעי שכירות א"כ גם בדר עם ישראל אחד נמי בעי שכירות. דאין סברא לומר שיהי' צריך עירוב אם הוא עם ישראל אחד ואם יהי' ב' ישראלים עמו יהי' צריך שכירות דהא הוי מילתא דסתרי אהדדי. ומ"מ הא לא תיקשי להפוס' דבישראל לא מהני שכירות ע"ש ברא"ש א"כ האיך הקילו בצדוקי. די"ל דהם אמרו והם אמרו אבל שיועיל לפעמים עירוב ולפעמים שכירות לא מסתברא ע"כ נראה דלראב"י צדוקי אינו כעכו"ם וצ"ע בזה:
<b>בד"ה</b> בן נח כו' דבדין הוא שיהרג אע"ג דלא קני לי' כו' ואין מזה השגה כל כך על רש"י דנהי דלגבי חיוב אונסין מתחייב אע"ג דלא קני דמחויב בשמירתו משום דהואיל ורצה לגזלו חשיב כל הנאה שלו מ"מ להיות עליו שם גזלן להיות נהרג עליו ס"ל להגמ' דבעי קנין. ומאין דקדקו התוס' דכל עיקר קושית הגמ' התם הוא על פחות מש"פ. דלפירש"י כל הראי' הוא מגזילת בן נח אלא דלא מצינו מפורש הדין בבני נח רק מהא דר' יוחנן. ואה"נ דגם מש"פ הוי מוכיח הש"ס התם שפיר. ויותר קשה לי דלמה לא הקשו על פרש"י מהא דמייתי בסמוך גבי נטלו ליסטין כסותו כו' דדייקי דלא מיפטר מטעם קי"ל בדרבה מיני' מהא הו"ל להוכיח נמי דבר השבה הוא. ואדרבה לענין קלבד"מ אינו כ"כ ראי' מוכרחת כיון דמדינא מחויב ומהני תפיסה בכל קלבד"מ כדאמרינן בב"מ (צא.) אתנן אסרה תורה ואפי' בא על אמו. [כפי רש"י שם] אבל ע"ז איכא ראי' טפי דעכ"פ בר השבה היא. מיהו רש"י עצמו בע"ז חזר משיטתו דהכא ע"ש:
<h4>דף סב:</h4>
<b>בגמ'</b> הא דליתי', עי' פרש"י. ומשמע לי דס"ל דבדליתי' לעכו"ם גם מרשות עכו"ם מותר להוציא. רק כיון דישראל אוסר עליו גם בדליתי' לישראל והעכו"ם אינו אוסר אלא בדאיתי' לכך נקט הברייתא בדר עמו ישראל אוסר דמשמע על העכו"ם דהיינו גם בדליתי', וכ"מ לפי טעם הגמ' דבדליתי' לא גזרו א"כ שוב דירת עכו"ם אינו דירה כלל ועי' מ"ש לקמן (ס"ה:) בשם אהעו"ז להיפוך]:
<b>בתוס' ד"ה</b> רב חסדא והא דאמרינן פ"ק דסנהדרין כו' לפי דבריהם הא דתניא תלמיד לא יורה כו' אא"כ רחוק כו' היינו דכל תלמיד אל יורה אא"כ רחוק ג"פ דאז תלמיד חבר יורה. ופשט הלשון אין מורה כן אלא דחוץ מג"פ שרי בכל גווני. א"כ י"ל דבפניו היינו ממש מקום שדר בו וצ"ע בפוסקים. ובטוש"ע (יו"ד סי' רמ"ב) מחלוקת הראשונים בזה]:
<h4>דף סג.</h4>
<b>בתוס' ד"ה</b> מאי דרוש כו' והוראת שעה היתה כדאשכחנא בקטורת של נשיאים. הלשון משמע דהי' הוראת שעה בפ"ע. וא"י למה לא כתבו דהי' באמת חטאם בקטורת של הנשיאים דהי' ביום ההוא קרבן של נחשון ב"ע:
<b>בא"ד</b> והא לא הי' יורד אש על מזבח הפנימי לשם קטורת כו' בודאי לא הי' אש רק על המזבח החיצון אבל מה שהכריחו מדהי' מערכה שני' לקטורת אינו מובן דכיון דמצוה להביא מהדיוט לכך הי' עושין מערכה. וצ"ל כוונתם דאי הי' אש גבוה במזבח של קטורת הי' מסדרין שם המערכה, אבל עיקר קושי' התוס' אינו מבין דנהי דלא הי' אש גבוה אלא על מזבח החיצון מ"מ נ"מ בההיא דרשא דא"י להדליק לקטורת מאש גבוה של מזבח החיצון אלא מן ההדיוט וזה הורו בני אהרן והביאו מן ההדיוט למזבח הפנימי ולא מאש גבוה של מזבח החיצון כנ"ל:
<h4>דף סג:</h4>
<b>בתוס'</b> ד"ה בטילו וקשיא לר"י דמסתמא הני דשמעתין הי' מערבין חצירות כו', עי' במהרש"א [ שהקשה דמפי' רש"י גופי' מוכח הכי]. וי"ל דעיקר כוונת התוס' דמסתמא נשארו בעירובן דהיינו דלא בטלו רשות חצירן אלא אלא רשותן שבמבוי. אבל הא ודאי פשיטא דאי לא הוי מבטלין היו מערבין וכדמוכח לפי' רש"י. אלא דהתוס' חידשו דגם לבתר העצה שיבטלו מ"מ היו מערבין ג"כ החצירות וביטלו רק הרשות שבמבוי כנ"ל:
<b>בא"ד</b> וא"ת כיון שכל החצירות נעשות אחת כו' עי' במהרש"א (מ"ש לפרש למה תלו הבתים בחצירות) וי"ל עוד דזה עצמו עיקר הקושיא דצריך להועיל הביטול לכולהו וממילא הא שייך החשש שיסמכו על הביטול ולא יועיל שוב הביטול כלל. כמו דלא מהני עירוב להיות יחיד במקום עכו"ם:
<b>בא"ד</b> וא"ת כיון כו' וי"ל דרבא סבר כו' עי' במהרש"א. ולכאורה לפי דבריו לא פליגי רבא ואביי והיכא דעירבו חצירות בהדדי גם לרבא מהני דלא שייך שיבטל תורת שיתוף כיון דבפתוחות סומכין על השיתוף במקום עירוב, ולדידי צ"ע אם יהי' כן כוונת התוס' דהא משמע ודאי דבהאי עובדא גופי' [אע"ג דבאמת היו החצירות פתוחות זו לזו] לא אשכח רבא עצה אלא בענין שכירו ולקיטו. ונאמר שהכל הי' לפי מה דלא ידע דהוי חצירות פתוחות. וגם הרא"ש העתיק דברי התוס' בפתוחות ומסיים להלכה כרבא ולא העתיק סיום דברי התוס' אלו משמע דליכא נ"מ לדינא. לכן נ"ל דגם התוס' ס"ל למסקנא דגם בפתוחות פליג רבא ומשום דאין לחלק. דאי יועיל ביטול א"כ בדלא יהיו פתוחות ישתכח תורת עירוב ושיתוף לכך בכל גווני לא מהני. רק שהתוס' מיישבין לישנא דרבא דמשמע שהבין דמיירי באינם פתוחות אבל גם בפתוחות פליג נמי רבא כדכתיבנא. ואולי גם דעת מהרש"א כן:
<h4>דף סד.</h4>
<b>בגמ'</b> ואר"י א"ש אפי' שכירו כו' בגמ' נראה הפי' שכירו ולקיטו של ישראל נותן עירובו ומינה דשכירו ולקיטו דעכו"ם שוכרין ממנו. אבל רש"י פי' שכירו של עכו"ם נותן עירובו. וקשה הטעם דהא נכרי לאו בר עירוב הוא ואי משום דכשיש לו שכירו ולקיטו לא שייך הגזירה דילמד ממעשיו א"כ גם עירוב לא בעי, שוב ראיתי בריטב"א מביא דיעות בזה:
<b><small>שם</small></b> <b>בגמ'</b> אמר ר"נ לא מעליא הא שמעתתא כו' הדדי בי ובתוס' תמהו דר"נ עצמו אמר לקמן דין זה ע"ש. ולעד"נ דבלא זה תמוה מאוד לפי' התוס' מה הקשה לו מהא דכתי' רועה זונות וכו' וכי לא יכול אחד לחלוק על שום שמועה והלא כל הש"ס מלא מפלוגתות תנאים ואמוראים. לכך נראה דלא פליג ר"נ על הדין כלל רק שאמר שהלכה זו אינה מובנת לו והיפוך מ"ש מקודם כמה מעליא הא שמעתא שמובנת בטוב. וזהו שהקשה לו מרועה זונות שמה שיודע שכך הוא צריכין לייגע עד למצוא הטעם ולא להקשות בלי תירוץ כנ"ל ברור:
<b><small>שם</small></b> <b>בגמ'</b> מאי דכתיב ורועה זונות כו' האומר שמועה זו נאה כו' נראה הפי' שהולך רק אחר דעתו דפי' זונות כמו אשר אתם זונים. וצריך להיות בטל דעת האדם לגזירת הש"י. ועי"ז זוכין להבין באמת הטעם. וע"י שהולך רק אחר דעתו עי"ז מאבד הון שאינו יודע באמת הטעם כנ"ל. ואפשר שבאמת אח"כ הבין ר"נ הטעם לכך אמר הדרי בי גם ע"ז כי כבר אני מבין הטעם ע"י שקיבל עליו על אח"כ. דאל"כ קשה לשון הדרי דמשמע ע"ז עצמו כנ"ל:
<b><small>שם</small></b> <b>בגמ'</b> שתוי כל שיכול לדבר לפני המלך. אפשר בהאי שיעורא לחסידים הראשונים שהיו יודעין לפני מי עומדין דודאי אימת המלך מפיג קצת השכרות. ואפשר כוונת החכמים לפני המלך הקב"ה. כלומר שימוד דעתו אי יכול לדבר לפני הקב"ה. ומיהו י"ל דכל שראוי לדבר לפני המלך רק שמחוסר כוונה של המתפלל הוי רק כמו שתוי לכך בדיעבד תפלתו תפלה:
<h4>דף סד:</h4>
<b>בגמ'</b> מעשה בר"ג כו' כלום שתינו רביעית יין קצת קשה דמסתמא ידע [כמה שתה כדי לידע] אי צריך לברך אחריו ברכה מעין ג'. ובדוחק י"ל שהי' יודע דשיעור מלא לוגמיו הוי להפוס' דסגי בהכי לענין ברכה משא"כ לאיסור הוראה בעינן רביעית]. אבל בתוך הסעודה ליכא לאוקמא דנראה דיין שבתוך הסעודה אינו משכר ברביעית וצ"ע:
<b><small>שם</small></b> <b>בגמ'</b> והרבה דברים למדנו באותה שעה כו'. יל"ד דאינו אלא ארבעה דברים ולמה שינה כאן לשונו מהא דאמר מעיקרא ושלשה דברים למדנו. ואפשר כיון דמסיק בגמ' דגם דין דפותחין בחרטה תליא בזה א"כ נלמד גם זה כנ"ל:
<b><small>שם</small></b> <b>בגמ'</b> והאמר ר"נ א"ר ב"א ל"ש כו' לכאורה קשה כיון דפשיטא להגמ' דרביעית יין האיטלקי הוי כיותר מרביעית יין סתם א"כ גם פחות מרביעית באיטלקי להוי כרביעית יין סתם וליתסר. ולמה אמר כלום שתינו רביעית יין האיטלקי, וצ"ל דידע דכל דלא הגיע לרביעית לא משכר כלל וברביעית יין סתם משכר פורתא והאיטלקי משכר טפי דכה"ג אמרינן ביומא (פ':) גבי ככותבת] דכו"ע טובא ועוג מלך הבשן פורתא (ובציר מהכי לא מיתבא דעתי' אפי' פורתא ע"ש]:
<h4>דף סה.</h4>
<b>בגמ'</b> נכנס יין יצא סוד עי' פי' רש"י. ולולי דבריו נראה כפשוטו דהשותה במדה מפקח ופותח החכמה הצפונה בלב לכן אמר רבא בהוריות (י"ג:) חמרא וריחני פקחין:
<h4>דף סה:</h4>
<b>בגמ'</b> אי כר"מ ל"ל ישראל בחיצונה. הלשון תמוה כיון דידע דהפנימי מותר ורק החיצון אסור מה פריך. ולא הו"ל להקשות אלא למה פנימי מותר. וצ"ל דלפי שהבין ר"י מדבריהם דר"ש ורבה שחשבו דפנימי נמי אסור פריך דא"כ כ"ש חיצון וכ"כ הריטב"א, מיהו לדידי אכתי קשה דנראה דרבותא גדולה היא דדריסת רגל של העכו"ם נמי אסור דהא לא שייך כלל לגזור שמא ילמוד ממעשיו ע"י דריסת רגליו בלבד. א"כ הגם דבענין להיות חשוב ב' ישראלים יש לאסור בחיצונה טפי אפי' הכי רבותא גדולה הוא גם לר"מ דחד אוסר דמ"מ הו"א דדריסת רגל אין אוסר כלל. וי"ל דא"כ קשה דלא הו"ל למימר אלא ישראל בחיצונה ועכו"ם בפנימית בלי ישראל נמי אוסר על החיצון לר"מ. מ"מ הלשון קשה:
<b>והנה</b> לדינא פסקו הטור ושו"ע (סי' שפ"ב סעי' י"ז) כמסקנת הגמ' דחיצונה אסורה, ותמהו דהא אנן קי"ל דרגל המותרת אינו אוסר. והמ"א כ' דהוא לפי הגמ' דסוף פרקין דעכו"ם בפנימי כרבים דמי משום דמפעי פעי כו' ומשום גזירה ועדיין צ"ע דבשלמא התם דאיכא ב' ישראלים בחיצונה ועכו"ם בפנימית דלכאורה איפכא קשה מה צריך שם לטעם גזירה הא בל"ז כיון דבחיצונה אוסרין זה על זה. וכיון דמוכח מסוגיא דהכא דדריסת רגל של עכו"ם אוסר דשייך בזה גזירה שילמד ממעשיו א"כ למה לא יאסר שם מן הדין. וצ"ל דדיוק הגמ' התם דעכו"ם כרבים דמיא משמע דאילו לא הוי כרבים לא הי' אוסר, והטעם דלא החמירו בעכו"ם טפי מישראל וכיון דב' בחצונה וישראל א' בפנימי אינו אוסר גם בעכו"ם כן. לכן אמרינן משום הרואה דיטעה כו' הוי כרבים ע"ש. א"כ דוקא בכה"ג (דהוי ב' ישראלים בחיצונה דשייך שמא ילמד כו' אבל בנ"ד דישראל א' בחיצונה וא' עם עכו"ם בפנימית כיון דמדינא אין מקום לאסור לדידן דרגל המותרת אינה אוסרת מנ"ל להוציא משם היפוך סוגיא דהכא דנאסר גם בזה משום הרואה כו'. אכן בחי' הריטב"א [ בהשמטות] מביא בשם הראב"ד טעם. אחר דכיון דהני תרי גברי רברבי מוקי לה לר"מ קיי"ל כוותייהו ומשום דס"ל דמאי דנקיט ראב"י אוסרין זא"ז לאו דוקא והוכיח לה מהך עובדא דלחמן בר ריסתק דלעיל (ס"ג:)
<b>דאי</b> הוי מבטלי לחד דלא מירתת הוי ס"ל לאביי ורבא לעיל דאוסר לולי מה דמשני דלא שכיח כו'. א"כ משמע דאוסרין זע"ז לאו דוקא לכך לא קיי"ל כסוגיא דהכא, ולפ"ז כ' עוד דגם הפנימי במקומו י"ל דאסור דגם רב דהתיר נוקי אליבא שיטה זו דאוסרין זה ע"ז דוקא ואנן לא קיי"ל הכי. מיהו בזה הניח שם בצ"ע דהא באמת תמוה דאי ס"ל הכי מנ"ל לאביי ורבא לעיל לחלוק על רב. והעתקתי זה רק ליישב שיטת הלבוש שאוסר גם הפנימי. ותמה הט"ז דאשתמיט לי' הגמ' דהפנימי במקומו מותר. והרי מבואר דהריטב"א נמי מסופק בכך. מיהו עיקר הראי' של הריטב"א יש לדחות דלעיל דחשבו חד ע"י הביטול זה לא מהני כיון דלולי הביטול היו אוסרין זע"ז, אבל היכא דמדינא אין אוסרין שפיר י"ל דלראב"י אין עוכ"ם אוסר כה"ג וצ"ע. וליישב הני גברי רברבי י"ל דס"ל לר"מ כדבעי רש"י לפרש לעיל (ס"ב:) דגם לר"מ בעינן ב' ישראלים אלא דבבית א' סגי אף דאין אוסרין זע"ז ואהא פליג ראב"י לעיל (ס"ב:) ע"ש ורש"י מסיק דמגמ' ותוספתא מוכח דאינו כן ע"ש. אבל ר"ש ורבה מצי ס"ל הכי ופירשו שפיר אליבא דר"מ כנ"ל:
<b><small>שם</small></b> <b>בגמ'</b> ר"ל ותלמידי דר"ח כו' ולא הוי שוכר. פי' רש"י דחששו שמא יבוא כו' ואפשר הי' נמי לפרש לפמ"ש בס' אבן העוזר דלדעת רש"י לעיל דירת עכו"ם אע"ג דבלא בעלים אינו אוסר היינו על דירת הישראל אבל מביתו של עכו"ם אסור ע"ש באורך. הגם דאנכי לא פרשתי כן לעיל ויש בזה להאריך לקמן (דף פ"ה). מיהו לפי שיטתו י"ל הכא שהם נתאכסנו בביתו של עכו"ם לכך חששו גם אם לא יבוא. וא"ש נמי מה דהישראלים שדרו שם לא עשו להם תקנה דאינהו הוי שרי לטלטל מדירתם כיון דעכו"ם לא הי' שם:
<b>בתוס' ד"ה</b> איקלעו כו' והיינו כר"י כו' קצת קשה דלעיל (ס"ב:) אמרינן דר"מ נמי דאוסר בעכו"ם דוקא דאתי ביומי' א"כ באזיל סתם גם. לר"מ אינו אוסר. וכ"נ מלשון רש"י הכא דלא אזיל אדעתא למיהדר בשבת או שנסתפקו בדבר. וזה עצמו נכון בלשון רש"י שמא יבוא נכרי בשבת פי' שמא הי' דעתו לבוא ואוסר ג"כ כנ"ל:
<b>בא"ד</b> ואע"ג דר"י לית לי' דלגמרי קאמר הני כללי כו' פי' דצריך להיות הלכה כר' יוסי דאוסר בנכרי דגם זה הוא בכללי דר' יוחנן דלעיל ע"ש ומה שהעתיקו התוס' הכלל דהלכה כר' יהודה משום דמזה הוכיחו דגם לגבי חומרא ס"ל הכי ולא אשגח אהא דהלכה כדברי המיקל בעירוב כמ"ש התוס' מדבעי למידק דרב לית לי' להני כללי והתם בגמ' נקט הכי וע"ש ברש"י דה"ה דהומ"ל ר' יוסי וחד מנייהו נקט] אבל עיקר כוונתם משום דהלכה כר' יוסי כנ"ל. ובס' מהרש"א ואבן העוזר לא הבינו כן. וגם מה דמשמע ממהרש"א דר"י לית לי' כלל הא דהלכה כדברי המיקל בעירוב. א"י מנ"ל הא דרק לדחות הכלל דהלכה כר"י לגבי ר"ש ע"ז הוכיחו התוס' דלא אשגח גם לחומרא. אבל בעלמא מצי סבר דהלכה כדברי המיקל. ומ"ש עוד המהרש"א ואין להקשות כו' איני מבין דהוא עצמו בדיבור הקודם מקשה דצריך להיות הלכה כר' יוסי ומיישב משום דהלכה כדברי המיקל א"כ מאי מקשה כאן:
<b>בד"ה</b> דאתא וכדפי' נמי בקונטרס בההיא עובדא דלעיל כו' ולפמ"ש לעיל י"ל כאן גי' רש"י זו כיון דאתי בשבתא מיירי נמי שהלך ע"ד לחזור בשבת ובזה י"ל דס"ל לרש"י כר' יוסי וכר"מ כדכתיבנא לעיל:
<b>בא"ד</b> אע"ג דבספינות כו' שאני הכא כו' ויש לחלק עוד דהתם לא נולד דבר חדש רק הקשר שהותר חזר ונתקשר כמקדם. משא"כ הכא שכירות מעכו"ם היא היתר אחר לגמרי ולענין זה הוי היתר חדש שנעשה בשבת ולא מהני:
<b>בא"ד</b> וזה א"נ לפרש כו' מנ"ל שלא עירבו ועשו שכירות וביטול כו' דבריהם תמוהים טובא חדא במ"ש מנ"ל מה קושיא הוא זו על ר"א דתהי בה מסתמא ידע דהכי הוי עובדא. ותו תמוה דלמה לא הוכיחו בפשיטות דאי מהני בעירוב א"כ במאי מיתוקם הא דשמואל דאמר אוסרין ואין מערבין כו' הלא מצי לערובי מאתמול אע"ג דאתא נכרי בשבתא דכשיבוא ישכרו ממנו ויועיל העירוב דאתמול וכמ"ש התוס' בעצמם לקמן (ס"ו:) ד"ה אלא. שוב ראיתי במהרש"א שעמד שם בזה וכ' דה"ה דהו"מ התוס' להוכיח מכאן אכן בחי' הריטב"א כ' דמזה אין הכרח די"ל כיון דאפשר דהעכו"ם לא ירצה להשכיר לכן נקרא לא מצי לערובי מאתמול אע"ג דכשמשכיר עתה העירוב דאתמול חוזר וניעור ע"ש. ומסתמא גם התוס' ס"ל הכי. והנה הראב"ד ס"ל באמת דעירוב מהני ע"ש בריטב"א. ונ"ל ליישב לפי שיטתו דהוכחת ר"א מדשמואל אינו לענין הביטול רק לענין השכירות דא"י לשכור בשבת. ואה"נ דהכא הוי עובדא דלא עירבו מאתמול אי נמי עירבו ולא היו צריכין עכשיו אלא שכירות בלבד. ותהי ר"א דא"כ למה אמר שמואל אין מערבין בדאתי עכו"ם בשבת הא שפיר מצי לערובי מאתמול וע"י שכירות בשבת כשיבוא חוזר העירוב וניעור, אלא ודאי ס"ל דאין שוכרין בשבת א"כ גם בעירבו מאתמול לא מהני שכירות כנ"ל. מיהו לשון הגמ' לקמן וקתני כו' אין מבטלין לא משמע כן קצת. ולפ"ז א"ש הסוגיא גם אליבא דאביי לעיל בבר ריסתק דמהני ביטול במקום עירוב דלפ"ז נשאר קושית התוס' בסמוך דל"ל שכירות כיון דביטלו. ולהראב"ד א"ש דא"צ ביטול כלל:
<h4>דף סו.</h4>
<b>בגמ'</b> אי דאתי מאתמול לוגר מאתמול מפרש"י ותוס' נראה דגם בלא שכרו מאתמול מ"מ מותר דהוי בכלל מערבין ע"י שכירות כו'. ולכאורה יהי' אפשר לומר דדוקא בע"ש בכלל מערבין הוא דהכי משמע בתחילת הסוגיא דלא איבעיא להו אלא בדאתי נכרי בשבת, אבל בהי' כאן ולא שכרו בע"ש דנאסר מתחילת שבת י"ל דתו אין שוכרין בשבת. ונפרש הכא אי דאתי מאתמול וקאמר שמואל דכה"ג בע"ש אין מבטלין לוגר מאתמול אבל אה"נ אם לא שכרו בע"ש לא מהני, אך בתוס' הביאו הסוגיא דלקמן השתא תרתי עבדינן כ"ש מת נכרי בשבת דהוי חדא, ואי נימא כנ"ל מאי קושיא הוא מהא דתרתי עבדינן הואיל ולא נאסר מתחילת שבת. אלא ודאי סברת הגמ' דגם כה"ג כיון דכשבא נכרי בשבת חל איסור והוי בכלל נאסר למקצת שבת ואעפ"כ מהני שכירות ועבדינן תרתי א"כ ה"ה במת בשבת וה"ה הכא בלא שכרו מאתמול כנ"ל:
<h4>דף סו:</h4>
<b>בגמ'</b> וצריכא כו' ואי איתמר בהא בהא קאמר ר"י כו'. לכאורה קשה לפמ"ש רש"י הטעם בחורבה דאין עיקר התשמיש שם א"כ גם בשמואל אי הוי אמר אין ביטול בחורבה לא הוי ידעינן מחצר לחצר דבחצר התשמיש שכיח. ואפשר ליישב לפי שיטת רש"י לעיל (סד.) בתוס' שם ד"ה א"כ דיש ביטול מבית לבית, ומבואר שם בתוס' דעכ"פ לשמואל דס"ל דאין ביטול מחצר לחצר פשיטא דמבית לבית אין ביטול דהא אין אוסרין זה ע"ז, א"כ י"ל דאי הוי קאמר אין ביטול רשות בחורבה ממילא הוי מוכח דאין ביטול מחצר לחצר. דאי יש ביטול מחצר לחצר וה"ה מבית לבית לרש"י הנ"ל א"כ נהי דתשמיש החורבה לא שכיח מ"מ יבטל לענין היתר דבית לבית וממילא כיון דביטל רשות ביתו גם בחורבה מותר א"כ הוי ידעינן מזה דאין ביטול מחצר לחצר כנ"ל. מיהו לכאורה אכתי קשה דהא סוגיא זו אליבא דרבא אתיא דאין ביטול מחצר לחצר גם במקום דאוסרין כגון ב' חצירות זה לפנים מזה. ומטעמא דהא תשמישתא לחוד ואין לו צורך כ"כ בחצר חבירו ולכן מדמי לה לחורבה. דלאביי דדוקא משום דאין אוסרין אין מבטלין א"כ אין דומה לחורבה כלל וכמ"ש מהרש"א ז"ל. א"כ אכתי אי הוי אמר אין ביטול בחורבה לא הוי ידעינן דאין ביטול בחצר שלפנים מחצר. דב' בתים שאני מטעמא דאין אוסרין שפיר אין ביטול ושפיר הי' שמואל צריך להשמיענו דאין ביטול מחצר לחצר ג"כ. אכן י"ל דהגמ' בעי לפרושי אליבא דאביי ורבא. ולאביי עביד צריכותא השני' דלדידי' זה לפנים מזה יש ביטול והוי סגי לומר דאין ביטול בחרבה כנ"ל. ולכך משני דאיכא צריכותא בדר' יוחנן, ולרבא דזה לפנים מזה נמי אין ביטול א"כ הוי סגי לומר אין ביטול מחצר לחצר כיון דאיירי גם במקום דאוסרין כגון זה לפנים מזה. וקאמר דמ"מ חורבה רבותא טפי. ואין להקשות נמי דרבא עצמו אפשר הוכיח דינו מהא דאין ביטול בחורבה אבל אי לא הוי אמר שמואל אלא א"ב מחצר לחצר הוי מפרש כאביי דדוקא ב' חצירות ופתח ביניהם. דז"א דטפי הו"ל לפרושי א"ב מחצר לחצר בזה לפנים מזה מלהשמיענו עוד בחורבה כנ"ל:
<b><small>שם</small></b> <b>בגמ'</b> אמר אביי כו' זו לפנים מזו מתוך שאוסרין מבטלין. אפשר לומר דדוקא פנימית לחיצונה מבטלת הואיל ואוסרת עלי'. וכ"נ מלשון רש"י. אבל חיצונה לפנימית כיון דבלא"ה הפנימית מותרת אין מבטלין לה. ובהכי יש ליישב נמי קושי' התוס' לקמן ד"ה כמאן כר"א דחיצונה לפנימית כיון דגם לאביי אין מבטלין מטעם דאין אוסרת לכך פשיטא להגמ' דגם בדרך אגב לא מהני הביטול, אלא פנימית לחיצונה דאוסרת ושייך בה ביטול. אבל לרבא דס"ל דלא תקנו חכמים ביטול מחצר לחצר כמו בחורבה לכך ס"ל להגמ' דבדרך אגב צריך להועיל כיון דמהני לגבי חצירה חשיב ממילא גם להחיצונה ביטול. ומשני דצריך לבטל לכל אחד. דבאמת לכאורה תמוה שם הגמ' דהא גם למ"ד דא"צ לבטל לכל אחד ע"כ הטעם משום דמסתמא לכולהו בטלי דהא במפרש דלא ביטל לגבי חד ודאי לא מהני וע"ש בגמ' לעיל (כ"ו:), א"כ כיון דאין ביטול רשות לחצר אחרת מה בכך דאין צריך לבטל לכל א'. ולפמ"ש אליבא דרבא אפשר להבין טפי וצ"ע:
<b>בתוס' ד"ה</b> נתנו עירובן כו' הא פשיטא דכולן יכולין לבטל אצלו כו'. לכאורה נראה כוונתם לפמ"ש רש"י ד"ה ליתא לעירובייהו כו' והרי הן בלי עירוב א"כ משמע דעכ"פ יכולין לחזור מעירובן. א"כ מצי לבטולי כל החצר לאחד ולשתרי עכ"פ בני חצר הפנימי להיחיד שביטלו אצלו. אך לפ"ז ל"ד נקטו דיכולין לבטל אצלו דה"ה הוא עם שאר בני החצר יכולין לבטל לא' שעירב, ודקדוק זה קשה גם ברש"י ד"ה אין ביטול רשות ואי קשיא כו' לגבי האי דלא עירב כו', מיהו בגליון כ' גי' הב"ח בלשון התוס' ויהא הוא רגל המותרת כו' ולכאורה אין מובן דהא רש"י תי' קושיא זו. אח"כ מצאתי בחי' הריטב"א וראיתי שיפה הגי' הב"ח ז"ל וא"ש הכל דס"ל דרש"י ותוס' פליגי בזה, דס"ל לתוס' דנהי דביטלו רשותן בני הפנימית לחד מ"מ לא בטל לגמרי עירוב שלהם ולכך לגבי היחיד הוי רגל המותרת ורגל דידהו אין אוסר כיון דעירבו. וכן הי' נמי ס"ד דרש"י לכך דקדק רש"י דדוקא יבטלו כולם לגבי דידי'. דרש"י ס"ל בתירוצא דמילתא דכל דביטל לדידי' שוב בטל כל עירובן והדר הו"ל רגל דידהו רגל האוסרת. אבל תוס' לא ס"ל כן והקשו שפיר ע"ש בריטב"א ודברי המהרש"א בזה א"י לפרשם:
<h4>דף סז.</h4>
<b>בתוס' ד"ה</b> שכח א' וי"ל דההיא דלעיל ליכא שום פשיעותא כו' עי' במהרש"א מ"ש לתרץ מ"ט בשכח א' מן החיצונה לרע"ק הפנימית אסורה אע"ג דלא פשעה ולתי' (א') [ב] עדיין קשה קצת למה הוצרך בגמ' לקמן לומר טעמא דרבנן משום לתיקוני שתפאיך בל"ז כיון דעכ"פ היא לא פשעה שוב לא אמרו דיורין להחמיר. ולתי' (ב') [א] דמהרש"א א"ש:
<b>בד"ה</b> אני אומר כו' בסוף הדיבור אלא היינו ר' אסי דאמר לעיל לא נשכור. קצת קשה כיון דטעמא דר"א לעיל הוי משום דשוכר כמערב מה מערב מבעו"י כו' א"כ מה שייך לומר תרתי הוא דלא עבדינן הא חדא עבדינן:
<h4>דף סז:</h4>
<b>בגמ'</b> יותר מבית סאתים כו' אפשר דהא הוי שיעור לגבי מבוי בלבד אבל לגבי חצר אם יש פתח פתוח גם לפחות מב"ס מהני כיון דאין תשמישו בחצר נפיש מבשם. ולכך נקטו לעיל מבוי לרבותא אע"ג דתשמישה נפיש מיהו לתוס' דבלא הוקף לדירה דוקא מיירי. י"ל דתשמיש דחצר לחוד וצריך להיות דוקא פתח פתוח למקום שהוקף לדירה להתיר החצר ולכך נקטו דוקא מבוי:
<b><small>שם</small></b> <b>בגמ'</b> וישראל ב"ס אינו אוסר. לא נתבאר שיעורו למטה עד כמה. דדוחק לפרש ב"ס מצומצם לא פחות ולא יותר. מיהו לעיל גבי שיירא (ט"ז:) דליחיד נותנין בית סאתים] משמע קצת דתשמיש ליחיד השיעור בית סאתים. מ"מ אין נראה שיהי' השיעור דוקא ב"ס וצ"ע:
<b><small>שם</small></b> <b>בגמ'</b> אלא שמחוסרת דיורין, הלשון קשה דהא ב"ס מותר אע"ג שמחוסרת דיורין רק הו"ל למימר משום שדומה לרה"ר. וצ"ל דה"ט דדומה לרה"ר הואיל ומחוסרת דיורין אבל ב"ס הוי כדירה בלבד רק ביותר מב"ס נפיק מתורת דירה ולכך דומה לרה"ר:
<h4>דף סט.</h4>
<b>בגמ'</b> כמאן אזלא הא דתניא כו' כר"י לפרש"י בא לאפוקי ר"מ דברייתא לעיל שהרי ביטל רשותו לכם. אבל לפי' התוס' לא ביארו מה באו לאפוקי וי"ל דלר"מ לר"ג דברייתא גם בפרהסיא לא הוי כנכרי. מיהו באמת אינו מוכרח די"ל דהא דמשני כאן בצנעא כו' לא קאי אלא לר"י דהוא מפרש עובדא דר"ג דהוי בפרהסיא אבל לר"מ דמשנה וברייתא מיירי הכל בצנעא. מיהו לקמן דאמר בפשיטות בס"ד דליכא למ"ד דמחלל שבת דינו כעכו"ם משמע קצת דר"ג דברייתא ס"ל הכי. ואפשר לפרש הכא לאפוקי ת"ק דמתני' דגם בצנעא הוי כעכו"ם. מיהו ק"ק מה ראי' מצדוקי לכל מחלל שבת בצנעא דלכאורה צדוקי חמור טפי ושייך בי' טפי לגזור שמא ילמד ממעשיו:
<b>בתוס' ד"ה</b> הוציא כו' ואפ"ה לר"מ מבטל רשות כו' כ' מהרש"א אע"ג דלקמן אמרינן דלר"מ חשוד לד"א חשוד לכה"ת היינו בדאורייתא או דמומר לא הוי ולשון זה דמומר לא הוי תמוה דא"כ מאי פריך לקמן אהא דאיזה מומר אי כר"מ כו' דמוכח דלר"מ נמי הוי. מיהו הי' אפשר לומר דאע"ג דמומר נמי הוי מ"מ מצי לבטל רשות דגזירה דשמא ילמד ממעשיו לא שייך כ"כ במומר. אכן לקמן משמע איפכא דאף היכי דלא הוי מומר לכה"ת מ"מ אינו מבטל רשות. וצ"ל כתי' הראשון של המהרש"א. ועי' בתב"ש בה' שחיטה שנסתפק אי מחלל שבת בדרבנן הוי חשוד לכל התורה ע"ש ומכאן אין ראי' די"ל דדוקא לביטול רשות חשיב מומר ולא לשאר מילי, [וכן משמע מהא דאי בשבת (מ':) ש"מ האי מאן דעבר אדרבנן שרי למיקרי עבריינא ע"ש. ואי נימא דמחלל שבת באיסור דרבנן הו מומר לכה"ת מאי ראי' מאיסור שבת לשאר איסורי דרבנן]:
<h4>דף סט:</h4>
<b>בגמ'</b> קמ"ל כיון דבעידנא דבטל לא הוי לי' שריותא כו'. לכאורה משמע דכל היכי דמהני הביטול כגון שניתוספו דיורין בשבת אחר הביטול שפיר אזי לבטל אח"כ זה הא' שביטלו לו אל הב' שבא בשבת. דמיון הטעם הואיל וביטול הראשון לא הועיל וחכמים לא תיקנו ביטול רשות אלא להתיר הטלטול וכיון דלא התיר הביטול לאו ביטול הוא. וכ"מ מדברי ה"ר יהונתן שהוכיח מכאן דכל ביטול רבים ליחיד צריכין לבטל בפעם א'. ולפ"ז הי' נ"מ גם אפיכא בביטלו לב' ומת א' מהן דג"כ לא יועיל ולקמן בסוגיא מוכח דפשיטא להגמ' דכה"ג מהני, ואולי מחלק הר"י בין מת דא"צ עוד ביטול בין אי צריכין עוד ביטולים אחרים. ולהר"י בהא דאמרינן בסמוך למ"ד דצריך לבטל לכל א' נימא ג"כ דצריך לבטל להם בפ"א. אך יש לחלק דכיון דבידו לבטל גם לאינך מודה הר"י. מיהו רש"י לא פי' כן רק עיקר הטעם דאין בכוחו לבטל לאחרים כח הנמסר לו ולפ"ז אפי' בבא א' בשבת א"י לבטל אליו. אבל סוף לשון רש"י דמסיק דהא לא קני' נראה] משום דהביטול לא אהני. משמע קצת דכה"ג דהי' מועיל הביטול שפיר מצי לאקנויי לאחריני, ועי' בהריטב"א מ"ש לדקדק מדברי רש"י דרבים המבטלים ליחיד יכולים לבטל אפי' בזה אחר זה דלא כהר"י הנ"ל. וכמ"ש הב"י (סי' ש"פ) וכ"נ מסתימת לשון השו"ע שם]:
<h4>דף עא.</h4>
<b>בגמ'</b> בחצר שבין מבואות ור"ש לטעמי' כו' לפי' התוס' לעיל (מ"ח:) צ"ל דלחכמים דאמרו הכא צריכין לערב היינו כדי להתיר גם לב' החיצונים דאילו האמצעי גם לחכמים מותר ע"ש ד"ה רשות אחת כו':
<h4>דף עא:</h4>
<b>בגמ'</b> ור"י אמר כו' בפלוגתא דריב"נ כו' כ' המהרש"א דפליג ר"י ארב דמוקי מתני' רישא בכלי א'. וא"י למה די"ל דגם כשבאמת מעורב פליגי אי הוי חיבור. וכמדומה לי שמצאתי אח"כ גם בריטב"א כן:
<b>בתוס' ד"ה</b> שמן כו' כיון דט"י אינו אלא פוסל כו' הלשון אין מובן דעיקר הקושיא היא דאוכל ומשקה אין סברא להיות חיבור. (דאי הוי חיבור אפי' אי השמן אוכל והיין משקה נפסלו שניהם בנגיעת הטבו"י]:
<b>בא"ד</b> יש ט"ס מ"ש ר"מ אומר שמן טבול יום תחילה ובמנחות שם וגם במשנה בטהרות (פ"ג מ"ב) ליתא רק שמן תחילה ע"ש דהא כל הפוסל את התרומה מטמא משקה להיות תחילה חוץ מטבול יום:
<h4>דף עב.</h4>
<b>ברש"י</b> במתני' ד"ה בש"א כו' וה"ה דאם באו להוציא כו'. לכאורה קשה דרש"י פי' שלא כב' הברייתות שמביא הגמ' לקמן (עמוד ב'). דלברייתא דבד"א כשהי' העירוב בא אצלן א"כ לב"ה נמי במניחין עירובן במקום אחר צריך כ"א ליתן עירוב ורש"י לא פי' כן בב"ה. ולאידך ברייתא היכי דהעירוב בא אצלן גם לב"ש עירוב א' לכולן. ונראה דס"ל לרש"י דלא קיי"ל כהנהו ברייתות כיון דתנאי ואמוראי דמחלקין בין מסיפס למחיצה ובין מגיעות לתקרה כו' ע"כ לא ס"ל הכי. ועיקר פלוגתא דב"ש וב"ה הוא אי הויין כב' בתים. ולא מיבעיא לפרש"י לקמן ד"ה ואיכא דאמרי דגם לאידך ברייתא טעמא דב"ש דאע"ג דהוי כפירבו מ"מ אסור א"כ לא אתי נמי כהנך תנאי ואמוראי. אך באמת קשה שם על רש"י מנ"ל הא. וע"ש במהרש"א שנדחק דהא י"ל דפליגי בהכי אי בעי עירוב אי לא, ולפע"ד אפשר שגם כוונת רש"י שם כן והמשך לשונו כך הוא דאע"ג דהי' לנו לדמותו לחמשה שעירבו קמ"ל דבעי לערובי ול"ד לה' שעירבו, מ"מ גם אי נפרש כן מ"מ אליבא דהלכתא ודאי לא קיי"ל כההיא ברייתא דהא הלכה דה' שעירבו א' מוליך לכולן כדלקמן (ע"ג.) א"כ שפיר פי' רש"י הכא במתני' כהלכתא. וכ"נ דעת הרי"ף שהשמיט הך ברייתא. אבל הרא"ש וטור הביאו לדינא הברייתא קמא דגם לב"ש וכן לב"ה בחדרים ועליות לחלק בין אם מוליכין עירובן למקום אחר ובין עירוב בא אצלן ע"ש:
<h4>דף עג.</h4>
<b>בתוס' ד"ה</b> כרבים דמי כו' ומייתי ראי' מברייתא דסתם האב ובנו כו' לכאורה עדיפא הו"ל להוכיח דע"כ במקבלי פרס איירי. דאי בסמוכין על שלחן אביהם ממש באמת אין המבוי ניתר בלחי וקורה. ומדלא כ' הכי משמע דס"ל דגם בסמוכין ע"ש אביהן מותר בלחי וקורה. וצ"ע מנ"ל כיון דגם במקבלי פרס מסופק הגמ' ופשיט מהך ברייתא א"כ מנ"ל לתוס' דגם בסמוכין ע"ש אביהם להוי כרבים לענין זה. ויש ליישב קצת ואין להאריך:
<h4>דף עג:</h4>
<b>בתוס'</b> ד"ה אימא כו' עי' במהרש"א שכ' דה"ה נמי למ"ד דביין לא פליגי הוי להגמ' למיפרך טפי דגם כרבנן לא אתיא ע"ש. ולפענ"ד אכתי תקשי למסקנא דמסיק דאתיא מתני' כר"מ וטעמא מאי כדי שלא לשכח תורת עירוב והכא כיון דרובה עירבו כו' א"כ התינח למ"ד בפת לא פליגי אבל למ"ד ביין ל"פ א"כ ביין מדינא לא מהני א"כ הדרא קושית התוס' לדוכתא וצ"ע:
<b>בד"ה</b> כל שיתוף כו' וא"ת היכי משכחת כו' וכן הקשו לקמן בד"ה עד במסקנא דהטעם הוא משום דבעינן בתים וחצירות פתוחות כו' ותי' ג"כ הכי. אבל ברש"י מוכח להדיא דכל היכא שראוין לערב לא חשיב חצירות פתוחות לתוכו. ונראה דלרש"י ל"ק כל כך דבל"ז מוכרחין לפרש לעיל (ע"א:) בברייתא מערבין ומשתתפין היינו דאף דשיתפו צריך עירוב למ"ד בפת ל"פ ע"ש בתוס' ד"ה בפת אליבא דפרש"י אך התוס' עצמם לא הוצרכו לכך שם לכן מקשין שפיר, אבל לרש"י הפי' כנ"ל דלעולם לא מיירי בפתוחות זו לזו אלא דקמ"ל דאע"ג ששיתפו צריך כל חצר עירוב וכ"מ לשון הברייתא שלא לשכח תורת עירוב משמע דמיירי רק מעירוב:
<b>בד"ה</b> דאפקי' ועיילי' כו' ובחנם דחק כו'. ולע"ד אדרבה לפרש"י א"ש טפי דבס"ד דגמ' הוי ס"ל דמעולם עומד החבית ברשות זה הבע"ב. ומשני דאינו כן אלא דאפקוהו משם והדר עיילי'. וממילא מובן דאז כדאפקוהו עשאו בו כדין דהיינו שהכניסו לחצר ומשם למבוי וכן לחצר ב' ומשם למבוי וכדפרש"י. אך סוגית הש"ס לא מיירי מזה כיון דזה מובן מעצמו אלא הש"ס חידש לן דהי' באמצע מבחוץ לרשות זה הבעה"ב. אבל לפי' התוס' העיקר חסר מן הספר מה דהי' מקודם בחצירות אחרות דזה עיקר התירוץ:
<h4>דף עד:</h4>
<b>ברש"י</b> ד"ה א"ר כו' להכי נקט חלונות כו' מה דפרש"י כן הכא ולא מקודם י"ל דילמא דבס"ד דהו"א טעמא דרב משום דבעינן בתים וחצירות פתוחות א"ש לרש"י דלרבותא נקט חלונות כמ"ש תוס' ד"ה הו"א. רק למסקנא דאפי' חצר וטעמי' דרב משום דאסור לעשות יחיד במקום עכו"ם הוצרך לומר דאורחי' דמילתא נקט. או י"ל דרש"י בא לאפוקי מסברת ר"י בתוס' ד"ה מבוי. דדוקא חלונות נקט ע"ש]:
<b>בתוס' ד"ה</b> מבוי פי' בתים וחצרות ומהרש"ל הגי' וחצר. משום דעתה קאי למסקנא משום דאסור לעשות יחיד במקום עכו"מ אך קשה א"כ למה לי בתים וחצר דבבית או חצר גרידא סגי:
<b>בא"ד</b> ואע"ג דעכו"ם אוסר עלייהו יכולין להשכיר או שמא אפי' שכירות א"צ כו' משמע מדבריהם דעכ"פ גם בשכירות אמרו אין מערבין. אע"ג דבכל עכו"ם הדר עם ישראלים לא החמירו אלא להצריך שכירות, התם שאני דחכמים לא רצו למנוע לגמרי הדירה של הישראלים עם העכו"ם רק להטריחו לשכור וממילא ימנעו עצמם, אבל הכא דהישראל הזה שרצה לערב עמו מסייע להיות יחיד במקום נכרי זה אסרו לגמרי, וכן נמי לתי' ב' בתוס' דא"צ לשכור א"כ. ע"ז לא הי' התקנה דשכירות כלל, וכדמשמע נמי הלשון בגמ' אסור לעשות יחיד הרי דמיקרי יחיד, אבל זה איסור בפ"ע הוא, ולפ"ז י"ל נמי דאי עירבו אין איסור אלא דחכמים אסרו גוף העירוב, ולכך א"ש נמי מ"ש התוס' אח"כ דבפתחים דליכא חשש סכנה התירו והקשה המהרש"א הא עיקר החשש הוא משום שילמד ממעשיו, ולק"מ דהכא לא מטעם איסור דכל עכו"ם הדר בחצירו של ישראל אתינן עלה דהא חשבינהו יחיד ולא תקנו כלל ביחיד רק איסורא אחרינא הוא כנ"ל. ומפרש הר"י משום חשש סכנה כנ"ל:
<b>בד"ה</b> הוה, בסוף הדיבור ואין פי' זה כשיטה שפי' לעיל גבי מילתא דרב כו' משמע כוונתם דלעיל ס"ל לר"ת דפתחים ע"י חלונות אין נעשין כחד וכ"כ במהרש"א, מיהו קשה הא י"ל דלמסקנא וודאי כן הוא כדלעיל רק בס"ד הו"א דגם ע"י חלונות לא מיקרי בתים וחצירות פתוחות:
<h4>דף עה.</h4>
<b>בגמ'</b> ואי מהכא הו"א לא ידענא בתים כמה, קצת קשה אמאי לא קאמר דאי מהכא הו"א משום דאסור לעשות יחיד במקום עכו"ם כדאמרינן אליבא דאמת דהכי הוא טעמי' דרב רק כיון דכבר השמיענו דצריך להיות בתים וחצירות פתוחות לכך מפרשין משום האי טעמא:
<b><small>שם</small></b> <b>בגמ'</b> בד"א שעשה דקה כו', לכאורה נראה דדוקא לענין רגל המותרת מהני דקה דאל"ה אכתי קשה למה לי עירבה זו לעצמה וזו לעצמה ליתני עירבה חיצונה ולא פנימית דמהני נמי דקה ומכ"ש ברגל המותרת, אכן מפירכת הגמ' לקמן מסיפא מוכח דברגל האסורה נמי מהני דקה וכמ"ש התוס' ד"ה אלמא ובמהרש"א שם וכ"כ הריטב"א כיון דדקה סילוק הוא מהני בכל גווני, אך לפ"ז צ"ע למה השמיטו הפוס' הדין דמהני דקה גם לדידן דלא קיי"ל כרע"ק ברגל המותרת דנהי דלמסקנא לא מיירי מתני' מדקה מ"מ כיון דסברא פשוטה הי' להגמ' דדקה מהני גם ברגל האסורה א"כ הדין אמת, ויש ליישב בדוחק דלא מסתבר להש"ס לומר אליבא דרע"ק שיהי' חילוק בין רגל האסורה למותרת ולכך היו מוכרחין לפרש דבכל גווני מהני דקה אבל גוף היתר דדקה לאו סברא פשוטה היא:
<b><small>שם</small></b> <b>בגמ'</b> מתיב ר"ב כו' קצת קשה דילמא גם לרע"ק בשל יחידים אין רגל מותרת אוסרת רק היכא דצריכין לערב מיגו דהני אסרי אהדדי גם רגל שמבפנים אוסר, ואפשר דלכך מייתי הגמ' ועוד מתיב רבינא כו':
<h4>דף עה:</h4>
<b>בגמ'</b> אבל התם מי קאסרת עלה, לשון זה איני מבין דמה ענין טענה זו להתם, דהו"ל למימר אבל לעולם ביטול מהני ומ"מ הוי עיוות משום דאדמבטלת קאסרת כנ"ל:
<h3>פרק חלון</h3>
<h4>דף עו.</h4>
<b>בגמ'</b> לימא תנן סתמא כרשב"ג כו' קצת קשה לס"ד בגמ' הא כ' הפוס' דאין אמרין לבוד להחמיר, [כמ"ש בד"מ בה' יו"ט (סי' תק"ב). וע"ש במג"א] וא"כ גם לרשב"ג פחות מד' למה אין מערבין א', ונראה דגם בס"ד ידעו דעיקר הטעם משום דבפחות מד' לאו חשיבות הוא אלא דס"ל דלרבנן דנפיק מתורת לבוד חשוב הוא, וכ"מ לשון התוס' בד"ה לימא ע"ש דלא כתבו בקיצור דתליא כלבוד עצמו ע"ש:
<b><small>שם</small></b> <b>בגמ'</b> צריך שיהי' בהיקפו, עי' פי' רש"י וכוונתו הוא דקמ"ל ר"י דלא סגי שנכנס עיגול במשך ד' בלבד אלא שיכנוס עיגול במשך ו' ומשהו, היינו כל הוספות צד א' שניתוסף בכל צד של הריבוע עיגול מיוחד, ואורך כל א' מהד' עיגולים שבד' הצדדים הם משך ו' ולכך יכנס זה המשך תוך עשרה ועוד משהו, וז"ש רש"י בכל צד טפח יותר משיעור ד"ט והיינו ו' ומשהו בהיקפו שהוא חלק ד' מכל ההיקף:
<h4>דף עו:</h4>
<b>בגמ'</b> אמר ר"נ כו' אבל חלון שבין ב' בתים אפי' למעלה מי' אם רצו מערבין א', נראה דגם אם יש פירצה כזו יותר מעשר אמות למעלה מי' מ"מ אם רצו מערבין ב', דלעולם עשרה שיעור מחיצה ולא גרע מסולם דאפי' רצפו בסולמות דין פתח עליו, וי"ל דלכך מדייק רצו מערבין דלכאורה מיותר הוא והו"ל למימר מערבין א' ובוודאי נדע דהיינו ברצו דלא עדיף מתוך עשרה, אלא דקמ"ל דרק להקל אם רצו דיינינן לי' כמאן דמליא אבל לא להחמיר, וכ"מ בתוס' לעיל (ע"ב.) גבי מחיצות שאין מגיעין לתקרה דבקבועות לכו"ע הוי מחיצה ע"ש:
<b><small>שם</small></b> <b>בגמ'</b> אמר רב אויר ב' רשויות שולטות בו ולא יזיז בו אפי' מלא נימא, לכאורה תמוה הא חצירות רשות א' הן לכו"ע כמ"ש בתוס' ד"ה ובלבד. וגם אי נימא דרב לשיטתו דבעירבו אסור מ"מ מאי שייך כאן עירבו כיון דאויר ב' רשיוות שולטות בו והוי כלא עירבו, וראיתי בריטב"א דפי' כן דהיינו בעירבו, ונראה לפרש כוונתו דע"כ צריכין לומר החילוק דבד' מטלטלין עליו דהוי כחצר א' שלא עירבו דמותר לטלטל בגוף החצר, אבל בפחות מד' דלאו רשות בפ"ע הוא ס"ל לרב דחשיב כמו ב' חצירות וכמטלטל מחצר זו לזו, א"כ כיון דחצירות שלמטה עירבו עם הבתים שוב הוא בכלל הגזירה דאסור לטלטל מחצר זו שעירבו לחצר זו שעירבו ה"ה למעלה על הכותל:
<h4>דף עז:</h4>
<b>בגמ'</b> ולא אמרן כו' אבל כותל כו' אפי' מופלג טובא. נראה הטעם משום דחשיב רשות בפ"ע והוי כמו ג' חצירות דכל ב' חצירות מערבין ע"י פתח שלהן וכ"כ הריטב"א, ורש"י לא פי' כן, אלא משום דראוי להלוך בראשו עד הסולם] ואפשר נ"מ בין הפירושים אם רק משך ג' וחצי של הכותל רחב ד' דלטעם הנ"ל לא הוי רשות בפ"ע כל שאין בו ד' על ד', לכך פי' רש"י משום דראוי להילוך ולכך גם כה"ג אם אין בין סולם לסולם רק ג' וחצי ושם רחב ד' מהני כנ"ל:
<b><small>שם</small></b> <b>בגמ'</b> בנה איצטבא ע"ג איצטבא כו' עי' פי' רש"י ותוס' ומ"ש רש"י דיש רגלים להאיצסבא ק"ק דא"כ למה לא מהני איצטבא העליונה אם הרגלים מגיעין לארץ מה בין רגל לאיצסבא התחתונה שגם היא אינה מחזקת ד', ובשלמא בסולם מובן טפי דצריך להיות פחות מג' בין השליבות כדי שיהי' נוח להילוך, ואפשר דגם באיצטבא כן הטעם כדי שיהי' נוח להילוך ע"י התחתונה, והנה התוס' מקשים על רש"י דלקמן מוכח דצריך להיות הסולם עד ראש הכותל, ואפשר דגם רש"י מודה לזה ומפרש הכא נמי דיש הרבה איצטבאות עד ראש הכותל דומיא דסולם דסתמא גבוה עד ראש הכותל, רק דלמעלה קצרה וע"ז אמרינן דכל שיש בתחתונה ד' או בעליונה שהוא בתוך ג' להתחתונה ד' מהני כיון שמשם עד הראש אין עשר, ואה"נ דצריך להיות עוד אצטבאות או שליבות קצרים מד' עד ראש הכותל כנ"ל:
<b>בתוס' ד"ה</b> אם יש כו' ואיצטריך לאשמעינן באיצטבא ובסולם כו' עי' במהרש"א דלפי' רש"י קשה, למאי אצטריכי תרוייהו, ול"נ דלרש"י איצטריך סולם לגלויי ארישא דאיצטבא דאיירי במשך בלבד ולא ד' על ד' כמו סתם סולם שהוא כך. אבל לתוס' דצריך ד' על ד' הוצרכו לעשות צריכותא:
<h4>דף עח.</h4>
<b>בגמ'</b> אר"ה עמוד ברה"ר כו' צ"ע שייכות האי מימרא לכאן, ולשיטת הרמב"ם פי"ד משבת) א"ש דפי' בסגנון אחר שיש יתד בצד העמוד כו' ודמיא להני מיעוטין דלעיל, מיהו עיקר פירושו דוחק גדול ע"ש:
<b><small>שם</small></b> <b>בגמ'</b> מידי דהוי אאיצטבא כו' ולשמואל עצמו דסולם זקוף לא מהני צ"ל דאיצטבא עדיף הואיל וקבוע טפי מסולם, [ועי' בריטב"א מ"ש בזה):
<b>ברש"י</b> ד"ה סולם ארבעה עשר שצריך להרחיקה ארבעה מן הכותל, ותמוה מאוד כמ"ש התוס', ונראה דאין כוונת רש"י ז"ל להרחיק את הסולם ד' במשך הקרקע, רק כוונתו שהארבעה שהוספנו כדי שתחזיק הסולם יותר מגבוה י' של הכותל אותן הד' של הסולם ירחיקם במשך וממילא נעשה שיפוע של י' על י' כדברי התוס' כנ"ל ברור:
<h4>דף עח:</h4>
<b>בגמ'</b> ותבן לא חייץ והתנן מתבן כו', אין להקשות למ"ש תוס' דבתבן שראוי למאכל בהמה מיירי א"כ דילמא לקמן מיירי באינו ראוי לבהמה, דהא מסיים שם בסיפא אלו מאכילין מכאן כו', ואע"ג דרש"י פי' שם בגמ' לחד לישנא דמוקצה היא, היינו אי הדין דהוי מחיצה איתקצי עי"ז גופי' ע"ש, אבל כ"ז דלא סמכינן עלה משום מחיצה ניטל הוא בשבת:
<h4>דף עט.</h4>
<b>במשנה</b> מתבן כו' אלו מאכילין כו' פי' רש"י כיון דאין איסור עד שיתמעט יותר מעשר אמות לא חיישינן, לכאורה נראה מזה דדוקא היכא דמערבין שנים ולא א' דסתום לגמרי לכך מאכילין, אבל אי נתמעט יותר מד' טפחים מגובה י' דאז אם רצו מערבין א' רצו מערבין ב' י"ל דשפיר אין מאכילין, דאל"כ לפעמים כשאין חסר אלא משהו להשלים משך י' אמות שייך שפיר גזירה דשמא יתמעט לכך נתנו שיעור בדבר דדוקא במקום דמערבין ב' ולא אחד אז מאכילין, מיהו לפ"ז קשה קצת על הא דאמרינן בגמ' דלא יתן לתוך קופתו ופי' רש"י הטעם דאדם נוטל הרבה בפ"א, ובעוד שהיא פחות מד' טפחים חשש רחוק הוא שיקח בפעם אחת עד יותר מעשר אמות, בפרט למשמעות לשון רש"י דדוקא ביום השבת אסור, מיהו להרא"ש שפי' האיסור על כל הימים אפשר דאורחא דמילתא דכשאדם לוקח מהתבן לוקח כל השורה ולא מעט ממקום א', אבל בהמה אוכלת קלי קלי פי' קלי ממקום זה וקלי ממקום זה וצ"ע לדינא:
<b>בגמ'</b> ולאוקמי שרי והאמר ר"ה כו', לכאורה קשה לפי' הרא"ש דגם בחול אסור א"כ מה קושיא דילמא בשבת עצמו גוזרין טפי, ואפשר דהקושיא היא משום דמאכילין משמע אפי' בשבת, והגם דלפ"ז י"ל לדינא דהא דמשני בקאים לאפה היא רק בשבת אבל בחול מותר לאוקמי והפוס' כתבו דגם בחול אסור, מ"מ זה אינו קושיא דנהי דפירכת הגמ' הי' רק משום שבת עצמו מ"מ לבתר דמשני דמתני' איירי בקאים לאפה שוב אין לנו היתר גם בחול לאוקמי להדיא, מיהו קצת קשה כיון דלהרא"ש אסור ליקח בידים כל הימים שפיר י"ל דאין גוזרין כלל גם בשבת דל"ד למוקצה דרגיל להשתמש בימות החול, ואי הוי מפרשים הקושיא על כל הימים הי' מיושב זה, אלא דקשה מ"ש לעיל דילמא בשבת יש לגזור טפי, וצ"ל דלא מסתבר להגמ' חילוק זה:
<b><small>שם</small></b> בנמ' אמרי כיון דאיכא מחיצה ותקרה מינכרא כו' וקשה ללשון ב' ברש"י משום מוקצה מה בכך דמינכר, ורש"י פי' דלמעלה מי' לאו שם מחיצה עליו, וקשה א"כ למה במתני' בחצר אסרינן למעלה מי' משום מוקצה, ואין לומר דהוא ג"כ מחשש שמא יקח למטה א"כ למה לי טעם מוקצה, ותו מה פריך ממוקצה הא הכא הוא ב' חששות שמא יקח בעצמו ושמא יפמעט מעשרה אלא ודאי מוכרחין לומר ללשון דמוקצה דכל התבן מוקצה הוא א"כ למה בבית מותר, וגם אי נימא דבחצר איתקצי כל התבן טפי מבבית, מ"מ לשון הגמ' דמינכר אינו מובן כלל לטעם דמוקצה, ואפשר דגם לשון ב' שברש"י מודה דלמסקנא דמחלקין בין בית לחצר אין הטעם משום מוקצה, אלא דמעיקרא דמקשה מאין מעמידין בהמה על המוקצה מסתברא לאותו לשון לפרושי דס"ד דהגמ' הוי דהטעם משום מוקצה וע"כ פריך משם, ולפ"ז לבתר דשנינן דאין ראי' מבית לחצר הדרינן מס"ד דאין הטעם משום מוקצה כלל, וי"ל שגם כוונת רש"י כן אלא דבעי למיהב טעמא לאותו לשון כיון דמעיקרא ס"ל להגמ' דמוקצה הוא למה באמת עתה לא יהי' איסור מוקצה ופי' הטעם דלמעלה מי' לאו שם מחיצה עליו כלל, ולפ"ז י"ל דלמסקנא מותר גם לאוקמי בהמה בהדיא לאותו לשון כיון דעתה אינו משום מוקצה וצ"ע בכוונת רש"י, [אכן במג"א (סי' שע"ב ס"ק ל') מבואר דלרש"י גם במסקנא הטעם משום מוקצה ע"ש]:
<b><small>שם</small></b> <b>בגמ'</b> אמר אביי הכא בבית י"ג חסר משהו עסקינן כו', קשה לי לפרש"י דהא דאין איסור משום מוקצה הואיל ולמעלה מעשרה לאו שם מחיצה עליו מ"מ הכא דס"ל דכל שאינו מגיע לתקרה לאו שם מחיצה עליו א"כ הג' טפחים שעד התקרה שפיר בכלל מחיצה הם ולמה יהי' מותר, דנהי דגם אחר המיעוט לא בטל מינה שם מחיצה מטעם לבוד מ"מ כיון דצריכין לומר דהוי כלבוד א"כ שם מחיצה עליו, ואפשר ליישב זה כיון דבעלמא סגי במחיצה עשרה וגם באינה מגיע לתקרה אי היא מחיצה קבוע רק הכא בעראי צריך עוד תנאי שיהי' מגיע לתקרה, מ"מ שם מחיצה שפיר לא הוי אלא על משך עשרה ומה דצריך להיות מגיע לתקרה כיון דגם בלבוד סגי שפיר אין על היתר שם מחיצה, וארווח לן בזה מה דפליג אביי על ר"ה ולא מוקי בבית עשרה ותבן שבעה וטעם התוס' דחוק מאוד, ולמ"ש א"ש דס"ל לאביי דכל שהבית הוא רק עשרה נהי דעד שבעה הוי כלבוד מ"מ שפיר חל שם מחיצה על כל העשרה ואסור ליקח מהתבן שמן ז' עד התקרה, ואדרבה יש לתמוה על סברת ר"ה בזה דא"כ גם למטה מז' יהי' מותר ליקח טפח כיון דבזה המעט לא יתבטל שם מחיצה משום לבוד, אלא ודאי דזה אינו סברא דמכל מקום עתה שם מחיצה על כל העשרה כיון דכך גובה צריך למחיצה רק גם בפתוח הוי כלבוד, אבל כל היכא דצריכין ללבוד א"כ שם מחיצה עליו דהא בעינן שיעור י' למחיצה וזה נראה ברור, רק די"ל דפליגי באמת אביי ור"ה בהני תרי לישנא, אביי ס"ל טעם מוקצה ור"ה לא ס"ל טעם מוקצה אבל עכ"פ לטעם מוקצה דברי אביי ברורים בטעמן:
<h4>דף עט:</h4>
<b>בגמ'</b> והא קמ"ל דאין מבטלין וחוזרין ומבטלין, אפשר לפרש דדוקא הכא הדין כן הואיל ובעי נעילה וכל היכא דחוזר אח"כ ומבטל רשותו לחבירו לא הוי למפרע שם נעילה ע"ז, וא"ש הלשון והא קמ"ל דהו"ל למימר וס"ל דאין מבטלין כו' [משום דהכא כו"ע ס"ל הכי כנ"ל], מיהו לא פי' כן התוס' דהקשו מכאן לרב דס"ל מבטלין וחוזרין ומבטלין]:
<b><small>שם</small></b> <b>בגמ'</b> סבור מינה לחי' אין לחולה לא, ואינו מובן מה הוי ס"ד דגמ' דודאי פיקוח נפש דוחה שבת וגם בספק פ"נ דוחה, ואפשר הפי' לענין אם יש עכו"ם דקמ"ל דהזריז לחולה הר"ז משובח ועושין לכתחלה ע"י גדולי ישראל, [כדאי' ביומא (פ"ד:) ע"ש] וע"ז הוי ס"ד דדוקא לתי' דשכיח ורגיל תיקנו כן קמ"ל דאף לכל חולה וצ"ע:
<b>בתוס' ד"ה</b> דכל פחות מג' כו' ולאביי כו' הכא לא חשיב לי' דהא מחיצות שאינם מגיעות נמי לא חשיב הכא מחיצה, לכאורה כוונתם הואיל ומחיצת עראי היא ל"א בי' לבוד א"כ לפ"ז ה"ה למטה כל שיהי' פתוח אף טפח וכדומה יתבטל שם מחיצה, וצ"ע שיסבור כן אביי, תו קשה דהא חבלים דלעיל נמי מחיצת עראי הוא, ע"כ אפשר לפרש כוונת התוס' דהכא כיון שיש בו ב' ריעתות שפחותין מי' ושאין מגיעין לתקרה ל"א לבוד על ב' ריעתות, והמשך לשונם כך הוא דאפי' אי הוי מחיצות גמורים ולא הי' מגיעין לתקרה לא הי' מהני, ולכך הכא דאינם מחיצות גמורות שפחותין מי' ג"כ לכך ל"א לבוד, ולפ"ז בפתוחין למטה לית. לן בה ולעולם אמרינן לבוד גם במחיצות עראי כנ"ל, וצ"ע שהפוס' השמיטו בשו"ע כל דינים אלו דבית וגם בדין נעילה דאח"ז לא הובא בשו"ע:
<b>בד"ה</b> ואבע"א כו' ושמא י"ל כו' וקצת נראה כו' אפשר דלמסקנא דפליגי על רש"י [וס"ל דבעלמא לא בעי לנעול] שפיר נעילה דהכא לגמרי הוא שלא יצא כלל מפתח זה:
<b>בד"ה</b> ומזכה כו' וא"ת אמה העברי' היכי זוכה כו' הקשה מהרש"א דגם מע"ע קשה ותירוצו דחוק, ויותר נ"ל דכוונת התוס' להקשות גם לשמואל דאמה קטנה היא וסמוכה על שלחנו א"כ קשה אליבא דכו"ע [אבל מע"ע לא קשה אלא לר"י]:
<b>בד"ה</b> וע"י אשתו כו' וא"ת אי במקבלת פרס כו' וי"ל כו', מכל דברי התוס' מוכח דס"ל בפשיטות דהא דיד אשה כיד בעלה הוא רק משום מזונות וגם לפי מה שתירצו [דמיירי בנותן לה הבעל מעות למזונות או במספקת במע"י] חשבו ג"כ לקצת סמיכה ע"ש לענין זה דיהי' ידה כידו ע"ש, ואני בעניי לא ידעתי למה הצריכו לכך הא אדרבה פשט הגמ' התם משמע דלאו משום מזונות היא ולהכי באמת פליגי התם אי ידה כידו, ולשיטת התוס' מ"ט דרבנן דפליגי וס"ל דאין ידה כיד בעלה לפי דעת החולקים על ר"י וס"ל דגם באיש אחר הסמוך על שלחן אחרים אין לו יד א"כ וכי אשה גרע מאחר, [ודוחק לומר כמ"ש הריטב"א דאשה כאוכלת בשכרה דמיא כמו אמה העברי', כיון דקי"ל דמזוני עיקר ומע"י לבעלה תיקנו תחת מזונות] רק דבאשה ס"ל לר"מ דכיד בעלה דמיא בלי שום טעם דמזונות, וגם באשה עשירה שעושית ומפרנסת מהונה את בעלה ג"כ אעפ"כ לר"מ ידה כיד בעלה כנ"ל וצ"ע:
<h4>דף פ.</h4>
<b>בגמ'</b> ואם משלהן צריך להודיע, פי' רש"י שמא מקפידין בעירובן כו' אינו יודע למה פי' כן דא"כ תיקשי למ"ד לעיל (מ"ט:) דגם המקפיד על עירובו הוי עירוב ע"ש והכא לכו"ע צריך להודיע דשמא אינו חפץ בגוף העירוב, [ואע"ג דס"ל להאי תנא כר"י דלקמן (פ"א:) דע"ח זכות הוא לו מ"מ לערב משלהן צריך שיהי' לדעתן אכן למ"ש לקמן דלפי' רש"י ס"ל לר"י גם במערב משלהן דא"צ להודיע א"ש]:
<b>בתוס' ד"ה</b> מעשה פי' בקונטרס כו' וקשיא דעיקר הקושיא לא היתה אלא מחצירות כו', וא"י מנ"ל לתוס' הא די"ל לרש"י דזה ידע גם המקשן דרב תנא הוא ופליג אלא דקשיא לי' למה היקל בחצירות טפי מבתחומין היפוך מסברת המשנה, ומתרץ הואיל ואשכח תנא בתחומין דצריך לזכות ממילא תנא דידן מסתמא גם בתחומין ס"ל דצריך לזכות, אע"ג דסתם בתחומין י"ל דסמך אהך דחצירות, ודוקא בעירובי חצירות פליג רב אמתניתין, וזה לא הי' עיקר הקושיא:
<b>בד"ה</b> רגיל דרגיל אסור כו' וכן הוא שיטת רש"י דרגיל הוא משום דאוסר, אך לשון הגמ' אינו מדוקדק לפ"ז מה דקאמר קשיא דשמואל אדשמואל והלא הך דיוק דרגיל אין הוא גוף החילוק בין אסר ללא אסר, והכי הו"ל למימר איתמר נמי דאמר שמואל כו' רגיל אין שא"ר לא, ולכן א"ש טפי פי' הרא"ש דרגיל היינו שרגיל בכך לערב ולכך גם בלא אסר מהני כמו אוסר ואינו רגיל, ולפ"ז איירי הכא בלא אסר ולכך דוקא רגיל, ואי נימא דגם בלא אסר אמר שמואל דאשתו מערבת שפיר הוי קשיא דשמואל אדשמואל דהכא מצריך דוקא רגיל, ובמרדכי יש לו שיטה ג' דרגיל ואסר גם דעת אשתו לא בעינן, והמהרש"א עירב דעת הרא"ש עם המרדכי, וכוונתו הוא רק לענין פי' רגיל, דשניהם פירשו רגיל על מה שהי' רגילים לערב ביחד, אבל מ"ש דתרוייהו באסרו זה קאי רק לשיטת המרדכי ולא להרא"ש ע"ש במהרש"א ותבין:
<h4>דף פ:</h4>
<b>במשנה</b> נתוספו כו' וצריך להודיע, פי' רש"י אם דעתן כו' בעירוב וכגון שמערב משלהן, ולפ"ז לקמן לר' יהודה דאמר בד"א בעירובי תחומין אבל בעירובי חצירות זוכין לאדם כו' היינו אפי' לערב לאדם משלו בלא דעתו, וא"י מנ"ל לרש"י פי' זה הא למאן דמפרש מתני' בחצר שבין ב' מבואות פשיטא דגם אם מערב משלו לחבירו צריך להודיע א"כ נראה דלכו"ע מיירי במערב משלו ובהכי אר"י דזכות הוא וצ"ע. ואפשר קצת ראי' לפרש"י מהא דפריך בסמוך פשיטא דחלוקין עליו חביריו כו' ואי ר"י מיירי במערב משלו א"כ הומ"ל דסד"א דמיירי הכא במערב משלהן, אבל אין זה הכרח די"ל דסתם מתני' מיירי משלו דחד מילתא הוא מוסיף ומזכה וצריך להודיע [דלפי' רש"י צ"ל כמ"ש הר"י דתרתי קתני מוסיף ומזכה אם משלו הוא מערב וצריך להודיע אם מערב משלהן ע"ש, ובמג"א (סי' שס"ח סק"א) הניח דבריו בצ"ע ע"ש]:
<b><small>שם</small></b> במשנה ר"י אומר ככר. הוא עירוב כו' כאיסר והוא שלם כו' פי' רש"י ככרות הרבה כגרוגרות לכ"א ואחד, משמע קצת דס"ל דאין שום פרוסה מצטרף גם להשלים השיעור דגרוגרות, ומסברא הי' נראה דכל שמביא ככר כאיסר ומשלים בפרוסות לכרוגרות סגי, ועי' בר' יהונתן [שפי' באופן אחר דר"י מיקל דלא בעי כגרוגרות]:
<b>בתוס' ד"ה</b> אבל קורה אע"ג דלחי נמי בעי שיעור גובה י' כו' ולא ביארו התי' על זה, [דהא שיעור גובה י' לאו שיעור זוטא הוא ועי' בריטב"א שנדחק בזה]. אבל נראה דלק"מ דהא דצריך גובה י' אין זה שיעור על הלחי רק דכל משהו מחיצה היא, אלא דכיון דמחיצה צריך להיות עד י' ממילא צריך להיות נמשך התיקון בכל משך י', אבל גוף התיקון אין בו שיעור, דומיא אי הוי קורה משהו סגי מה דצריך להיות נמשכת בכל הרוחב של המבוי לא הוי חשיב שיעור כלל, דזה אינו מצד חשיבות השיעור אלא דהתיקון צריך להיות בכל משך הצריך להתיקון, משא"כ מה דבעי רוחב טפח שפיר חשוב שיעור:
<h4>דף פא.</h4>
<b>בגמ'</b> איתבי' אביי כו' עי' פירש"י ונראה דלהך גירסא דר' יהושע היא צריכין לפרש דלענין זה ס"ל כר"י דפת בעינן אבל לאו ר"י היא לגמרי לענין הך דמצריך שלימה ולכן הגירסא ר"מ א"ש טפי, ועי' במהרש"א שנדחק ג"כ בזה, ולכל הפירושים עדיין לא מתיישב למה נקט התנא בכל משתתפין ב' פעמים, והנה רש"י ז"ל פי' לעיל ריש פ"ג דמכילתין [וכן בקידושין (לד.) ע"ש] בכל מערבין עירובי חצירות ע"ש, ותמהו עליו בתוס' הא ע"ח לכו"ע בפת ע"ש, ואני בעניי א"י מנ"ל הא אדרבה טפי א"ש לפרש כן דג' תנאים יש, ות"ק דהכא ר"מ הוא ועלה פליג ר"י דבעי שלימה, ותנא דבכל מערבין דלעיל פליג על ר"מ וס"ל דגם ע"ח א"צ פת כדמשמע פשטא דגמ' הכא דאיכא מאן דפליג על ר"מ, וא"כ א"ש מה דתני הכא בכל מערבין לאפוקי רק מדר"י לענין שלימה ולעיל הי' הכוונה לאפוקי נמי פת, ולכך הוצרך הכא למיתני בכל משתתפין לומר דגם לר"י דבעי פת בחצירות מ"מ בשיתוף מודה כנ"ל, רק מלשון רש"י הכא לא משמע כן אבל הוא נכון בסוגיא לפע"ד:
<b><small>שם</small></b> <b>בגמ'</b> עירבו כולן בפרוסות כו' שמא יחזור דבר לקלקולו, לכאורה קשה טפי הו"ל לתקוני שלא יביאו כלל שלימה להקל ולא להחמיר, ונראה דז"א דודאי א"י לתקן דמאן דמייתי חד שלימה לא הוי עירוב דהא יכולין לחלקו לחצאין ויהי' כשר, וממילא אכתי יהי' איבה דמייתי חד שלימה, וחד פרוסה אבל עתה דכולהו מייתי שלימין ליכא איבה לעולם:
<b><small>שם</small></b> <b>בגמ'</b> אר"ח תפרה בקיסם כו' ל"ק הא דידוע תיפרה כו' לפירוש"י הו"ל למימר איפכא הא דלא ידוע תיפרה כו' לפי לשון סדר הגמ' כדאמרי' לעיל בסמוך, [ל"ק הא בחלת נחתום הא בחלת בעה"ב] שהוא לפי סדר הברייתות שהביא הגמ' וכאן הובא מקודם מימרא דר"ח דמערבין, ותו קשה דהו"ל למימר דידוע שנפרסה דהא התפירה הוא צד המעלה, וגם דוחק הוא שלא יהי' ניכר ע"י חיבור בקיסם שהיא פרוסה, והי' אפשר לפרש דבאמת עיקר הקפידא במשנה הוא דוקא בפרוסה דשייך איבה, אבל במביא ככר כמו שהי' אלא שנשבר לב' חצאין מה בכך, א"כ י"ל הפי' ידוע תיפרה פי' שניכר החיבור ששלם הי' ואח"כ נחלק ונתפר ואז כשר כיון דליכא איבה, אבל באינו ידוע ואין ניכר החיבור י"ל דהרואה יאמר דלא הי' שלם רק ב' חתיכות לקח ותפרם שהי' נראה כמו ככר שלם לכך אין מערבין, מיהו ודאי, פירש"י אמת וכ"מ לשון תפרה בקיסם דוקא שלא הי' ניכר התפירות מבחוץ:
<b><small>שם</small></b> <b>בגמ'</b> אר"ז אמר שמואל מערבין בפת אורז ובפת דוחן כו' לדידי מפרשי מיני' דמר שמואל כו', עי' בברכות (ל"ו) דס"ל לרב ושמואל דאורז ודוחן לאו בכלל מזון וקמא לה בתיובתא לענין אורז בלחוד ע"ש ובתוס', ואפשר הדר שמואל מהא דהוי ס"ל שם מעיקרא, [דאין לחלק בין אורז לדוחן):
<b><small>שם</small></b> <b>בגמ'</b> אר"ח לשיעורים, פי' רש"י במשקל דרך רעבון ולא לשובע, וצריכין לפרש שגם זה השיעור עשרים שקל ליום [המפורש שם בכתוב] ג"כ לא יאכל בפעם אחת רק מעט מעט, ובגמ' יש לפרש עוד שיעשה עוגות שלימות מזה השיעור של עשרים שקל:
<b>בתוס' ד"ה</b> איתבי' בסוה"ד והא דלא משני אפירכא דאביי כו', נראה כוונתם דאי ת"ק חולק וס"ל דא"צ פת ממילא כולל ת"ק גם עירובי תחומין וא"כ הו"ל לר"י לפרש דחולק רק בעירובי חצירות, אבל השתא דכוונת הת"ק בכל מערבין היינו בכל מיני פת מערבין א"כ קאי רק בעירובי חצירות דבתחומין א"צ פת ולא הוצרך ר"י לפרש, מ"מ. עיקר דבריהם דחוקים:
<b>בד"ה</b> כדי חלתה כו' נראה לר"י דדוקא בטבולה לחלה ובמדומע כו' וא"ת כו' כ"ש כדי דימועה כו', נראה סמיכות דבריהם דאי הוי מפרשין דגם במתוקנת רשאי לחסור כדי חלתה וה"ה כדי דימועה לא הוי קשה דרבותא טפי איכא בדימועה דלא שכיח להיות נדמעה ושייך איבה דאין הרואה תולה במידי דלא שכיח, אבל אי באמת הכי הוי עובדא שנדמעו פשיטא להו דאין חילוק בזה, [אכן בחי' הריטב"א מבואר דבלאו פי' הנ"ל קשה דלמה לי' למיתני כדי דימועה ע"ש]. וגם נראה מדבריהם דלא רצו לפרש דאף בחסר תרוייהו היינו כדי חלתה וגם דימועה הוי ג"כ בכלל שלימה דלא ס"ל כך לדינא:
<h4>דף פא:</h4>
<b>בגמ'</b> מת ללוקח הא לא משך הא דלא פריך אהא דמשחיטין את הטבח בע"כ, משום די"ל דהי' תקנה בלי טעם קנין, רק כיון דאם מת קודם שחיטה נמי מת ללוקח א"כ ע"כ מטעם קנין נגעו בי', וכן בסמוך דמקשה א"ה אימא סיפא מייתי נמי הא דמת למוכר, יש לפרש ג"כ דמהא דאין משחיטין בע"כ ל"ק דגם אי משך ויש לו חלק בגוף הבהמה מ"מ א"י לכופו לשחוט כל הבהמה משום חלקו משו"ה לא פריך אלא מהא דמת למוכר כנ"ל:
<b><small>שם</small></b> <b>בגמ'</b> דאר"י ד"ת מעות קונות כו' קצת קשה למאי דאמרינן בפרק הזהב דהיכא דעלייתו של לוקח מושכרת ביד מוכר דלא שייך נשרפו חיטך מעות קונות לר"י א"כ לכאורה בנתן דינר לטבח ג"כ לא שייך נשרפו חיטך דהא עיקר הבהמה של הטבח הוא ולא ימנע מלהצילו א"כ גם בשאר ימות השנה יקנה ואפשר לא פלוג חכמים לענין זה לומר דבכה"ג קנה:
<b><small>שם</small></b> <b>בגמ'</b> אלא גברא אגברא קרמית, לכאורה י"ל דלא פליגי כלל ולכו"ע ר"י בא לפרש ות"ק דהכא ס"ל כר"י רק הלכה מכלל דפליגי הוא על ת"ק דמשנה דלעיל בניתוספו וכדאמר ר"ח חלוקין עליו חביריו על ר"י, וכעין הא דאמרינן לקמן דההיא ר"י משום ר"ט היא אלמא דאע"ג דאתי לפרש מ"מ מצי להיות דאיכא חולקין אחרים, וי"ל דבמשניות הסדורין זה אחר זה אין לומר כן דכיון דתנא דלעיל ס"ל דלא כר"י ממילא ודאי גם במשנה זו ר"י לחלק אתי ולא לפרש משא"כ לקמן ברייתא אחריתי היא:
<h3>פרק כיצד משתתפין</h3>
<h4>דף פב.</h4>
<b>בגמ'</b> אר"י אין מערבין אלא לדבר מצוה, מפי' רש"י משמע דהאיסור הוא לילך שלא לד"מ ע"י עירוב, ולפ"ז נראה דהעירוב חל לחומרא דיהי' אסור לילך מעבר הב' אם עירב לצפון אסור בדרום, דהא ע"כ למ"ד תחומין דאורייתא א"כ האי עירוב מה"ת הוא משום דאדם נמשך אחר פתו וקונה שם שביתה רק חכמים עשו תקנה דלדבר הרשות לא יסמכו על העירוב, א"כ גם אי תחומין דרבנן מ"מ הקנין שביתה ע"י העירוב דינא הוא להתיר אפי' לדבר הרשות, אלא דאיסור בעלמא נתנו חכמים בשלא לדבר מצוה א"כ שפיר מפסיד עבר השני, ובאמת יש פוסקים דבדיעבד הוי עירוב גם שלא לד"מ, רק אפי' להפוס' דאינו עירוב וכ"מ מפי' רש"י דאסור לילך אף אי כבר עירב מ"מ לחומרא הוי עירוב, [וי"ל דלא דמי למ"ש רש"י לעיל (ס':) וכן בתוס' לעיל (מט:) דאם אין עירובו עירוב מסתמא ניחא לי' לאוקמא בתחום ביתו ע"ש], ובזה נתיישב לשון אין מערבין דדייק בתוס' יו"ט. דהו"ל למימר אינו עירוב ע"ש, ולמ"ש א"ש, ויוכל להיות. עוד לפרש"י דגם בעירב לדבר מצוה מ"מ לדבר הרשות אסור לילך באותן האלפים של העירוב, ואינו מוכרח, שוב ראיתי בא"ז ובהג"א הביאו שמסופק ג"כ בכוונת רש"י בהנ"ל:
<b><small>שם</small></b> <b>בגמ'</b> מאי קמ"ל תנינא כו' קצת קשה דילמא רבותא קמ"ל במתני' דאף בנודע לנו שצריך לילך לבית האבל למחר מ"מ אינו זכות בודאי וכל שלא הודיעוהו מבע"י אינו עירוב, וצ"ל דזה לא חשיב רבותא כיון דודאי חוב נמי אית בי' להפסיד מעבר הב' ואין חבין לאדם שלא בפניו:
<b><small>שם</small></b> <b>בגמ'</b> הודיעוהו ולא הודיעוהו קתני משמע דמפרש דהא דקתני קיבל עליו היינו הודעה, אבל הרמב"ם ורע"ב כתבו על המשנה וה"מ בשלא הודיעוהו, וא"י מה שייך קיבל עליו בשלא הודיעוהו, ואפשר הפי' בשגילה דעתו שאם אחד יניח עירוב יזכה לו:
<h4>דף פב:</h4>
<b>בגמ'</b> אלא מדעתם דאשתיקו לאפוקי היכא דאמרי לא, נראה לפרש דגם בא"י כלל אי עירב מהני כל היכי דלא מיחו, ונראה ג"כ דבזיכוי איירי דצריך לזכות להו כמו במערב לאחרים רק המעליותא בבניו הגדולים ואשתו יותר מאחרים דלא חשיב חוב כיון דרגילין אצלו מסתמא רוצין בעירובו אך אם מוחין להדיא אינו עירוב, אבל בטוש"ע כ' דדוקא היכא דידעו ושתקו ולפ"ז דינם ממש כאחרים. שוב ראיתי בב"י שם (סי' תי"ד) מביא בשם הרשב"א דאפי' נודע להם משחשיכה מהני וזה כמ"ש, אבל מה שהביאו הב"י על לשון הטור לא יתכן ולפע"ד פליגי הרשב"א והטור ע"ש וצ"ע:
לעיל בדין קטן כ' באו"ז דאתי כמ"ד א"מ אלא לדבר מצוה וקטן מצוה לחנכו ע"ש, דמשמע דלמ"ד דמערבין לדבר הרשות אין מערבין לקטן], ואיני מבין דבריו דאדרבה למ"ד מערבין לדבר רשות א"ש טפי, ואי כוונתו דאין עליו מצות עירוב מה בכך דלדבר מצוה הוא כיון דיכול לילך בלי העירוב, וגם בתוס' לעיל מוכח להדיא דלמ"ד מערבין לדבר רשות א"ש טפי וצע"ג בכוונתו:
<b>במשנה</b> מזונו לחול כו' משמע בגמ' ורש"י דתרוייהו אתי שפיר גם למאי דיהבי שיעורא ריב"ב ור"ש דמ"מ כל אדם לפי מזונו יוצא בשתי סעודות דידי' אף בפחות משיעור דידהו ושיעור דידהו הוא בסתם איש וכ"כ הרא"ש, מיהו מדהשמיטו הרי"ף משמע דפליגי, [ועי' בר"ש בכלים (פ' י"ז מי"א) מ"ש בזה] ויתכן לומר דהא דאמר ר"י לר"י ברי' דרבה אביך כמאן ס"ל הוא רק במנהג דידי' אי לאכול טפי פת בשבת מבחול אבל לדינא אין נ"מ דלכו"ע שיעור כדיהבי ריב"ב ור"ש רק לר"מ השיעור הוא לסעודה דחול ולר"י בדשבת:
<h4>דף פג:</h4>
<b>בגמ'</b> תנן אנשי חצר ואנשי מרפסת כו' הא דלא מוקי דלמרפסת היינו אף למרפסת ובסיפא לחצר דוקא ובבני עלי' מיירי, משמע דדוקא בסיפא יתכן לפרש אף לחצר ונקט סתמא אגב לישנא דרישא, אבל ברישא הו"ל למיתני בפירוש אף למרפסת ולכך משמע לי' מרפסת דוקא:
<h4>דף פה:</h4>
<b>במשנה</b> רי"א אם יש שם תפיסת יד של בעה"ב אינו אוסר וקשה דהו"ל לר"י להשמיענו הכי בדירה גמורה בהשכיר ביתו והניח לעצמו תפיסת יד ולמה נקטו הכא בבית התבן, וצ"ל דאורחא דמילתא תני דבמשכיר בית התבן יש למשכיר שם תבן ושאר כלים, מיהו, אפשר עוד דעיקר הדין דתפיסת יד היא במשכיר ומשאיל, ומשמע דהטעם הוא משום דשכירות לא קניא והעיקר של המשכיר. ולכך בקצת שייכות ע"י תפיסת יד שוב אינו אוסר עליו, וא"כ י"ל דשוכר שמשכיר ביתו לשוכר אחר י"ל דאף בהניח בו תפיסת יד לא מהני ואוסר שוכר ב' על שוכר הא' כיון דגם שלו אינו בעצם כנ"ל, וע"ז אפשר לומר דבבית התבן כיון דבעיקר הבית דר בו בעצמו והשכיר רק את בית התבן והניח לעצמו תפיסת יד י"ל דאינו אוסר אע"ג דעיקר דירת בעה"ב הוא רק בשכירות וצ"ע לדינא, [אכן בפי' הר"י משמע דר"י לא קאי אהא דבית התבן ע"ש]:
<b>בתוס' ד"ה</b> בית התבן כו' והא דקתני הכא הדר שם כו' דוקא שאין לבעה"ב שם תבן כו', לולי דבריהם י"ל דנהי דלר"מ חשיב בית תבן נמי דירה מ"מ לענין דירה ממש לא מיקרי הנחת התבן דירה כלל, ואע"ג דלר"י מהני תפיסת יד בעלמא מ"מ לר"מ י"ל דגם תבן דחשיב דירה לאסור מ"מ לגבי דירה ממש בטל ואוסר הדר בו:
<h4>דף פו.</h4>
<b>במשנה</b> המניח את ביתו כו' פי' רש"י דפליגי אי דירה בלא בעלים חשיב דירה, והג' רעק"א במשניות תמה דהא מסקינן בגמ' לעיל (ס"ב) דמיירי בדאתי ביומי' ולכו"ע דירה בלא בעלים אינו דירה אלא דבישראל גזרינן כו' ע"ש, והנה מפי' רש"י והר"ב כאן לק"מ לפע"ד ואדרבה בהכי א"ש טפי דהכוונה לעיל בגמ' דהיכא דלא אתי בשבת ביומי' ואזיל לזמן הרבה מיקרי דירה בלא בעלים ולכו"ע לאו שמי' דירה, רק היכא דאתי ביומי' פליגי אי שמי' דירה או לאו משום דאטו מי שיצא לחוץ על שעה א' יהי' נקרא דירה בלא בעלים, וא"כ י"ל מ"ש רש"י כאן דשמי' דירה היינו בכה"ג דאתי ביומי' ורש"י לא הוצרך לבאר זה דמפורש הוא בסוגיא דלעיל, (בפרט דהלכה קיי"ל כר"י ולדידי' ודאי גם. בלי בעלים כלל לא גזרו), ומ"ש רש"י הכא בדר' יוסי דל"ש דירה אלא משום דשמא יבוא הגם דלפי מ"ש הי' נראה דגם ר"י ס"ל שמה דירה בדאתי ביומי' רק בישראל לא הוי דירה, כיון דמסתמא לא יבוא, מ"מ י"ל דלא מסתבר לרש"י לפרש כן דאי הליכה על יום א' לא מיקרי בזה דירה בלא בעלים. גם בישראל מה שא"י לחזור מצד שביתת שבת מ"מ הליכת עראי הוא, לכך פי' מטעם גזירה, ומיהו פי' רש"י עצמו לעיל תמוה דפי' בהדיא הטעם בדר"מ בדאתי ביומי' אסור מטעם שמא יבואו, וא"כ באמת דבריו שם סותרין לדבריו דהכא, ועי' באור זרוע לעיל פ' הדר (סי'), וגם לשונו צ"ע דמנ"ל דהמשנה דהכא לא ס"ל כפי' הש"ס לעיל באתי ביומי', ונהי דר"י לית לי' גזירה בישראל מ"מ ר"מ שפיר אית לי' ע"ש היטב כי קצרתי:
<b>בתוס' ד"ה</b> צריך כו' בסוה"ד וב"ה בעי כו' וטפח בתוך המים כו' נראה דצריך להיות טפח משוקע במים לבד הי' טפחים, ולפ"ז גם חמשה למעלה מהמים וחמשה תוך המים לא מהני, וצ"ע דהא נראה דכו"ע מודים דכל הי' תוך המים מהני, דאין סברא לומר דב"ש וב"ה פליגי לקולא ולחומרא, וא"כ למה לא יועיל נמי ט' טפחים למעלה וטפח א' תוך המים, ומצאתי שגם הריטב"א חולק על התוס' בזה:
<b>בד"ה</b> קורה כו' כיון שהחצירות מוקפות מחיצה, לכאורה א"צ לזה דבל"ז הבור יש לו אוגנין סביב ואפשר ס"ל כיון דלמעלה מאוגנין ליכא מחיצות א"י לומר פי תקרה יורד וסותם כיון דהקורה מסתמא גבוה טובא למעלה על האוגנין, ונהי דלמטה יהי' חלל ד' מ"מ לא שייך פי תקרה כו' כיון שכל המשך לא יהי' בו חלל ד' לכך הוצרכו למחיצת החצר:
<b>בא"ד</b> וה"נ מוכח בפ"ק דשבת גבי אסקופה כו', נראה דאין מזה הכרח לדחות שיטת רש"י די"ל דהתם נמי אין מתחילת קורה זו עד סוף קורה שני' יותר מד' וממילא בפתח נעול ליכא חלל ד', רק משמעות התוס' הוא מלשון הגמ' שם שאין בזו ד' משמע דאף אם הקורה עם מקצת חלל עד נעילת הפתח יהי' ד' מ"מ לא מהני ע"ש ותבין:
<h4>דף פו:</h4>
<b>בגמ'</b> אמר רבב"ח כו' ר"י בשיטת ר"י אמרה, וקשה דילמא דוקא הכא במים אמר ר"י ורש"י ותוס' מישבים קצת, וי"ל עוד לפע"ד דסברת הגמ' הוא דאי מחיצה תלוי' לא מהני אלא במים ממילא כל שאינו סמוך למים בטל המחיצה, דאיך תחזור שם מחיצה לחול למטה במים כיון דלמעלה אחר סיום המחיצה בטל שם המחיצה, ודוקא תוך ג' להמים הי' סברא שיועיל בכה"ג לכך ר"י דמתיר למעלה מהמים טובא ע"ב ס"ל דמחיצה תלוי' מתרת ביבשה ג"כ ולפ"ז נראה דהא דצריך הגמ' לעיל לר"י הטעם משום דעריבי מים היינו משום דמצריך סמוך למים ממש ולא התיר בתוך ג' למים, מיהו לר"ה צ"ע אי מתיר ביותר מג' למעלה מהמים וצ"ע ודו"ק כי קצרתי:
<b><small>שם</small></b> <b>בגמ'</b> פרסו סדין כו' לולי פי' רש"י הי' נראה דהי' ב' חצירות שנפרצו להדדי במילואן או ביותר מי' ואהא מהני הסדינין, אבל מפרש"י משמע דגם בחצר א' מהני הסדינין להפסיק בין הבתים. אע"ג דכל רשות החצר שייך לכל הבתים מ"מ מיחשיב כמו בלא דיורין כיון שיש מחיצה ביניהם וצ"ע בפוסקים:
<b>בד"ה</b> הא קאזיל כו' ולא מצי לשנויי כו' א"כ בסמוך לקורה נמי ליתסר כו' לכאורה לתי' קמא אה"נ דתחת הקורה אסור, אלא דבס"ד הוי מקשה דכיון שתחת הקורה רשות שניהם שולטת ליתסר גם להלן משום עירובי מיא וע"ז משני דהקילו במים אבל תחת הקורה באמת אסור, ולתי' הב' אינו כן אבל משמעות לשונם שכ' ולא מצי לשנויי כו' דכיון דרשות שניהם שולטת כו' משמע דכ"ז רק אי הוי משני הכי אבל באמת ה"ל דגם תחת הקורה מותר כנ"ל בכוונתם:
<h4>דף פז.</h4>
<b>בגמ'</b> חוקק בה ד' על ד' וממלא, לכאורה קשה הא קאזיל דלי תחת הגזוזטרא, ולפי' רש"י דלעיל דלמסקנא דהקילו לא חיישינן להא דאזיל דלי לאידך גיסא א"ש, אבל לפי' ר"ח בתוס' לעיל גם למסקנא צריכין לתי' דגמירי דאין דלי מהלך יותר מד' א"כ קשה הכא, ולמ"ש מהרש"א לעיל בתוס' ד"ה הא קאזיל דלי י"ל קצת ואינו מוכרח ע"ש שאין להאריך, אך לר' יהודה אפשר דגם לפי' ר"ח אין לחוש לאזיל דלי רק אליבא דת"ק דמתניתין לעיל חיישינן משא"כ לר"י, והא דאמרינן חוקק בה ד' על ד' נראה לפרש דאינו רשאי לחוק יותר, אבל אה"נ דפחות מהכי נמי סגי כל שרוצה לדלות בנקב קטן מי', וכן מ"ש רש"י בד"ה היתה סמוכה כו' ומוסיף עליו נקב טפח ומשהו היינו דרשאי להוסיף, דאין לומר דדוקא הוא משום דלא אמרי' כוף רק בסוף המחיצה אצל הנקב, דהא בזקיפה אמרינן כוף גם באמצע המחיצה טפח ומשהו לכאן ולכאן ע"ש:
<h4>דף פז:</h4>
<b>בגמ'</b> רבינא אמר כו' צ"ע אי מודה לדינא לדין האוקימתא קמייתא דבכרמלית לרבנן ביותר מג' נפיק לי' ממקום פטור או נד רבינא מאוקימתא, דלעיל לגמרי וכ"מ מסתימת הפוס', והנה לפי' רבינא הא דיותר מג' לא הוי מחיצה פי' רש"י דהוי פרצה, ואינו מובן הא פחות מי' לאו פרצה היא, וצ"ל דמיירי בפרוץ מרובה על העומד שהעמיד קנים קנים זה אצל זה וברחוק ג' טפחים זה מזה מיפסל לדידן ולרשב"ג בד', מיהו קצת נראה דחולק רבינא על מה דאמר רבא לעיל (ט"ז) דמודה רשב"ג למטה משום דהוי כמחיצה שהגדיים בוקעין דביותר מג' נפיק מתורת לבוד א"כ ה"ה הכא וי"ל בדוחק וצ"ע:
<h3>פרק כל גגות</h3>
<h4>דף פט.</h4>
<b>במשנה</b> ר"ש אומר אחד גגות כו' וא' קרפיפות, פי' רש"י שאינם יותר מב' סאתים ובגמ' לקמן בסוף ד"ה מאי לאו פי' רש"י למ"ד דקרפיפות רשות לעצמן דנ"מ גם ביתירין מב"ס לטלטל ב' אמות בקרפף זה וב' בזה ע"ש, וא"כ גם כאן הו"ל לפרושי הכי, ואפשר דס"ל דלר"ש להיות גגות וקרפיפות רשות א' דוקא בפחותין מב"ס אמרינן הכי, אבל ביתירין מב"ס כיון דדין אחד להם דאסור לטלטל בהם ד' אמות לא חשיבי רשות א' עם גג וחצר ואסור לטלטל ב"א בזה וב' בזה וצ"ע, [וכן נראה לפי מ"ש רש"י בשבת (ז.) דקרפף יותר מב"ס שלא הוקף לדירה הוי כרמלית, וכן פי' רש"י שם (פ'.) א"כ אסור לטלטל מזה לזה דמרה"י לכרמלית מפיק, אבל לפמ"ש התוס' בשבת (ו'. ד"ה ארבע) דרה"י גמור היא י"ל דמותר לטלטל מגג לקרפף יותר מב"ס, אכן בטוש"ע (סי' שע"ב ס"א) משמע דאסור ע"ש]:
<b>בגמ'</b> ואי קסבר כו' דכל למעלה מי' רשות א' היא, משמע דכל הטעם דלא אמרינן כשם שדיורין חלוקין למטה הוא משום דלמעלה מי' רשות אחת היא, א"כ אי כל הגגין הם תוך י' שפיר אסור לטלטל מזה לזה, רק דסתם גגין למעלה מי' הם, ומ"מ נ"מ בבתים העומדין תוך חפירה בקרקע שאין גגם למעלה מי' מהחצר, מיהו אפשר דכוונת הגמ' למעלה מי' מקרקעות שלהן ולא איכפת לן בחצר כלום, ולפ"ז ברוב בתים דהם עשרה לעולם רשות א' היא:
<b>בתוס' ד"ה</b> רב אמר כו' א"נ נ"מ כו', עי' במהרש"א ומה שהניח בצ"ע דגם בפחות מב"ס משכחת פלוגתייהו, כוונתו לשיטה אחת שבתוס' בסמוך דגג שהוא רחב מהמחיצה נעשה כרמלית למ"ד דל"א גוד אסיק והגם די"ל דהתוס' מיירי באין מקום ד' טפחים באותו יתרון של הגג לחוץ מהמחיצה, מ"מ שפיר מקשה המהרש"א די"ל נ"מ בפחות מב"ס היכא דמרוחק ד':
<h4>דף פט:</h4>
<b>בגמ'</b> א"ל אביי כו' ואמרת לן עלה אר"י א"ש ל"ש כו', פי' דלרב דל"א גוד אסיק אלא היכא דהמחיצות ניכרות א"ל לפרש משום דריסה אלא באין מחיצות ניכרות, רק שמואל דלא ס"ל הכי הוצרך לאוקמא בדאיכא דיורין ומשום דריסה. ואי גם שמואל לא ס"ל גוד אסיק טפי הוי מוקמי לי' באין מחיצות ניכרות, [אכן רש"י פי' באופן אחר]:
<b><small>שם</small></b> <b>בגמ'</b> א"ל כו' שיש מחיצה על זה ומחיצה על זה, משמע דצריך להיות כל הסביבות ג"כ במחיצות וקשה הפעם, ומהרש"א כ' דלאו דוקא פי' רש"י כל סביבותיהן, מיהו לשון הגמ' קשה בפרט מה שאמרו ומחיצה על זה דמשמע על הקטן ג"כ, תמוה דהו"ל למימר בקיצור ל"ש אלא שיש גיפופין, מיהו למסקנא י"ל זה דנקט ומחיצה ע"ז דאי לא הוי מחיצות על הקטן הוי מותר הקטן ג"כ לבני הגדול, כדאמרינן לקמן באין מחיצות הקטן ראוי' לדירה מכש"כ באין לו מחיצות כלל, אבל קצת אפשר לפרש עוד בגמ' דגם בשאין גיפופין כלל רק שכל הסביבות יש בהם מחיצות אמרינן שפיר גוד אסיק והוי כגיפופין, ודוקא באין בכל הדפנות מחיצות אז לא אמרינן גוד להיות כפתח הואיל ואין דרך פתח להיות בגג שאין עליו מחיצות כלל ודו"ק כי קצרתי, מאחר שא"נ כן מלשון רש"י ומשאר מפרשים:
<b><small>שם</small></b> <b>בגמ'</b> אבל יש מחיצה ראוי' לדירה על הגדול ולא על הקטן כו' לכאורה קשה דהא מסתמא ה"ה איפכא נמי ביש מחיצות ראויות לדירה על הקטן ולא על הגדול בני קטן מותרין בגדול, ואדרבה נראה דכ"ש הוא דבני גדול הואיל ואוסרין על הקטן לכך מסתמא מסלקין עצמם כל שיש הוכחה דהקטן צריך לתשמישו טפי מהגדול כי היכי דלא ליסרו עלייהו, אבל הקטן שאינו אוסר על הגדול למה יסלק עצמו להוסיף לבני הגדול תשמיש בגג שלו כיון דבל"ז אינו אוסר עליהן, ואפשר באמת דלרבותא נקטו כן ומכ"ש ביש מחיצות על הקטן דהוי סילוק וצ"ע, וי"ל עוד דרך ממוצע דביש על הקטן מחיצה לא מהני הוכחה אלא שאין הגדול אוסר עליו מיהו על הגדול אסור, אבל הוכחה במחיצות הגדול מהני להתיר לו גם הקטן דהגדול בל"ז מותר, ולדעתי נראה יותר כמ"ש מקודם:
<h4>דף צ.</h4>
<b>בגמ'</b> קשיא דרב אדרב פי' רש"י משום דנפרץ לרה"ר ובתוס' לעיל ד"ה במחיצות הבינו מדבריו דמשום כרמלית הוא, [דבסוף הגג איכא כיסוי הבולט קצת דהוי כרמלית וכמ"ש בחי' הריטב"א ע"ש] מיהו לכאורה לפי השיטה דיש כרמלית למעלה מי' אי מתחיל שם רשות חדש א"כ, א"צ כלל לטעם דנפרץ לבני רה"ר וצ"ע, והנה לפי השיטה דאין כרמלית למעלה מי' כלל פי' התוס' לעיל בכוונת הש"ס משום דידע דמיירי ביותר מב"ס, וקשה לפמ"ש התוס' כאן ד"ה הכא דלא בכל גווני מיחשב גג כקרפף ומשו"ה הוצרכו לחלק אליבא דשמואל ע"ש, א"כ מאי מקשינן אדרב דלמא גם לרב באין מחיצות ניכרות לא מיתסר אף ביותר מב"ס דלא חשיב כקרפף, ובאמת פשט הגמ' בעמוד ב' משמע דפליגי בזה אי חשיב כקרפף ולפרש"י א"ש, ויתכן לומר לפ"ז דגם רב מודה דלא חשוב מוקף לדירה אלא דס"ל דאין לו דין קרפף, ורק משום פירצה לבני רה"ר מחלק הגמ' בין מחיצות הניכרות כנ"ל:
<b><small>שם</small></b> <b>בגמ'</b> התם לא הוי יותר מב"ס, פי' רש"י ותוס' דדוקא הכא לר"מ דמשוי לכולהו חד רשותא לא אמרינן גוד אסיק ומצטרפין לבית סאתים, ולפ"ז בשני גגין של אדם א' ג"כ מצטרפין דבשל אדם א' לכו"ע רשות א' היא, ועל התוס' קשה דלעיל (פ"ט.) ד"ה רב אמר כתבו דביש בכל הגגין יותר מב"ס אי ל"א גוד אסיק מצטרפין משמע דלשמואל דס"ל דאמרינן גוד אסיק אין מצטרפין גם לר"ש אע"ג דרשות אחת הם לדידי' ע"ש, וכבר תמה שם המהרש"א, ונראה מדבריו שהבין דכוונת התוס' הכא דדוקא מגג זה לגג אחר ס"ל לשמואל דאסור לר"מ מצד ממ"נ אי אחת היא חשוב כיותר מבית תאתים כו', אבל לעיל כוונתם להשתמש כל א' בגגו ע"ש, ולפ"ז מה דאמר שמואל הכא א"מ בו אלא בד"א הכוונה דוקא לטלטל מזה לזה אבל בגג א' כולם מותרין לטלטל בו כמה שירצה, ודוחק גדול הוא, ודוחק נמי לחלק בין ר"מ לר"ש דלר"ש דמיקל טפי דגגות וקרפיפות נמי רשות א' הן לכך גם אי אמרינן גוד אסיק מ"מ רשות א' הוא, אבל לר"מ אי הוי אמרינן גוד אסיק לא הוי רשות א' דכ"ז אין לו ראי' וסברא מוכרחת, ובאמת עיקר הסברא ג"כ תמוה בעיני דהא לר"מ חצירות רשות א' אף אי הוי כותל מפסיק ביניהם כמבואר לעיל ריש פרקין דאמר והרי כותל כו', א"כ מה הוכחה לר"מ דל"א גוד אסיק הא גם אי הוי מחיצה גמורה הוי מותר לטלטל מזה לזה, מיהו אפשר דבגגין אי יש להם מחיצה מפסקת לא הוו רשות אחת דבכה"ג מודין ר"מ ור"ש לחכמים דכשם שדיורין חלוקין למטה כך למעלה, וקצת י"ל כדמות הוכחה לזה דהא סילוק דדקה ג"כ גורם איסור לר"מ, מיהו לא מצאתי חילוק זה בפוסקים וכ' סתמא דכל גגין רשות אחת משמע גם בדאיכא מחיצה וצ"ע בכל זה, ולולי פירש"י ותוס' הכא הי' נראה דבגג א' יש טפי מבית סאתים מיירי רב ושמואל דומיא דגג יחידי, רק דלר"מ נ"מ נמי בפלוגתייהו בהרבה גגין לכן נקיט תרתי גג השוין לר"מ ויחידי לרבנן, ולעולם י"ל דבאין בגג א' טפי מב"ס שפיר אמרינן גוד אסיק לשמואל גם לר"מ ור"ש כמשמעות התוס' לעיל וצ"ע:
<h4>דף צד:</h4>
<b>בגמ'</b> וכגון שנפרצה בקרן זוית משמע דדוקא באוכל בב' רוחות לא עבדי אינשי פתחא דהא תני משני רוחותי', ולעיל (ו' ) במבוי שנפרץ מראשו בד' משמע בלשון רש"י דכל שהפרצה בזוית אפי' מרוח אחת לא עבדי אינשי פתחא, מיהו בחי' הריטב"א מביא גם לעיל בשם רש"י דהיינו באוכל מב' רוחות. אבל בלשון רש"י שלפנינו שם אין נראה לכאורה כן דא"כ למה פי' דמיירי במבוי שהי' רחב כ' אמה וסתם עשר אמות ונעשה פירצה בהסתימה, בל"ז י"ל במבוי פתוחה והפירצה לאורך המבוי בראשו גם ברוחב דכולו פתוח, ואולי ס"ל, דבמבוי של עשר דסגי בלחי וקורה לא מיקרי אוכל בב' רוחות, כיון דדופן א' הכשירו בלחי ובדופן הארוך שפיר מיקרי פתח, רק באוכל בב' רוחות שצריכין להיות סתומין לא מהני להיות פתח ולכך פי' שסתם מקצתה שהיתה רחבה כ' ע"ש וצ"ע, ובפוסקים פליגי בפי' קרן זוית, ולדעת האומרים דבכל גווני לאו פתח היא צ"ל דהתנא נקיט מב' רוחות דכה"ג שכיח להיות בקרן זוית ואה"נ דמרוח א' נמי דינא הכי:
<b><small>שם</small></b> <b>בגמ'</b> ה"נ כו' וקירויו בד' עי' פי' רש"י דהיינו שהגג ג"כ נפרץ ברוחב ד', ובריטב"א פי' ברש"י ד' טפחים, וא"כ צ"ל פי תקרה יורד וסותם באורך הפרצה של צפון ולמזרח ובב' הפסקות ברוחב שיש ד' מן כותל הנשארת עד המחיצה שנעשית אצל התקרה מכח פי תקרה דאל"כ יהי' פתוח ד' ונקרא פרצה, אע"ג דבכל מקום אין פירצה בד' מ"מ נראה דהכא כיון דאין כאן מחיצה אלא מכח פי תקרה אין שם פתח על הנשאר ולכך גם בד' חשוב פירצה, וכמ"ש רש"י לעיל (פ"ט:) ד"ה אבל אין מחיצה כו' דכיון דנעשה מחיצה ע"י גוד לא חשיב הפירצה פתח דפתחא דמינכר בעינן ע"ש, ובהכי מיושב נמי מה דקשה דל"ל פ"ת ד' פעמים נאמר רק ג' פי תקרה או ב' ופירצה אחת שתשאר לא תהי' [עשר רק כמ"ש, ומה שמקשין התוס' על רש"י נראה דשיטת רש"י היא דמצרפין החמש של מחיצת צפון למחיצת המזרח להיות נחשב יותר מעשר, אך התוס' ס"ל דיש לחשוב רק באלכסון אבל רש"י לא ס"ל כן:
<b><small>שם</small></b> <b>בגמ'</b> בעשר כו"ע לא פליגי, עי' פי' רש"י ותוס', ולכאורה נראה דלרש"י סתם אכסדרה יש לה ד' עמודין (וכמ"ש רש"י לקמן בד"ה אלא דהקורות נתונים על ארבעה עמודים) והוי שפיר פתח, ולכך השיגו תוס' על רש"י דא"כ לאיכא דאמרי דפליגי בעשר למה יהי' פתח. ולכך הכריחו לפרש כשיטתם לעיל דאכסדרה יש לה ג' מחיצות שלימות וממילא אין בפירצה שבמילואה ברוח רביעית שום עמוד ולא חשוב פתח אלא מכח פי תקרה, אכן לפ"ז תמוה לרש"י מה דמייתי מקורה בחורבה והתם אין שום עמוד, וראיתי בחי' הריטב"א שכ' דגם לפירש"י חשוב הכא פתח רק מטעם פי תקרה ולעולם איירי בלי עמודין, [ובדאיכא עמודין לכאורה גם ביתר מעשר י"ל דמהני מטעם צורת הפתח וצ"ע]. ולפ"ז צ"ע השגת תוס' על רש"י דשפיר י"ל דבסברא זו פליגי ב' הלשונות כמו דפליגי רב ושמואל בלישנא בתרא בסברא זו לפי' התוס':
<b><small>שם</small></b> <b>בגמ'</b> קורה ד' מתיר בחורבה פי' רש"י חורבה הפרוצה בר"ה, ועי' במהרש"ל שכ' ותמוה דלעיל פ' כ"מ (פ"ו.) לא פי' רש"י כן, ובאמת תמוה דשם פי' רש"י דקורה מהלכת מכותל לכותל וצריך פי תקרה רק מב' הצדדין. וא"כ תמוה דלפ"ז גם ללישנא בתרא י"ל אליבא דכו"ע דגם ביותר מעשר בג' מחיצות מודה גם שמואל דאמרינן פי תקרה יורד וסותם לפירש"י לעיל דבג' אית לי' נמי לשמואל דאמרי' פ"ת יורד וסותם, והכא מסקינן דלא אתי אלא אליבא דרב וצע"ג:
<h4>דף צה.</h4>
<b>בגמ'</b> לימא אביי ורבא בפלוגתא דרו"ש קמיפלגי כו' לכאורה קשה לפירש"י דבג' אית לי' נמי לשמואל דפ"ת יורד וסותם א"כ הכא בסוכה דלא בעי אלא ג' מחיצות מודה שמואל, ונראה דמודה רש"י דכל הרשות אין עושין ע"י פי תקרה לשמואל, ואין הפרש בין ג' מחיצות לד' רק הכוונה בג' כיון דכבר איכא מחיצה אחת, וכן דייק לשון רש"י לעיל ד"ה אבל בשלש דאי היתה בה מחיצה כהלכתא ע"ש כנ"ל ובריטב"א כ' בדרך רחוק ע"ש:
<b><small>שם</small></b> <b>בגמ'</b> סיכך ע"ג אכסדרה כו' בסוכה פי' רש"י שסיכך באמצע החצר וסמך הסכך על קצוות אכסדרות שבצידי החצר ע"ש, ולפ"ז א"ש החילוק דמשני דמחיצות לאכסדרה עשוין ולא לסוכה ע"ש, אבל לפירש"י הכא קדסיכך ע"ג אכסדרה ממש אלא דלא נעשה לשם סוכה דוחק גדול הוא דלמה לסוכה תהי' פסול טפי, אדרבה בעלמא אמרינן מיגו. דהוי דופן לענין שבת הוי דופן לסוכה, [אע"ג דלא נעשה לשם סוכה אלא לשבת]. וגם בגמ' שם בסוכה נראה ראי' מוכרחת כפרש"י דהתם מדפריך ממתני' שם בחצר שהקיפוה אכסדרה אם הסכך רחוק ד' אמות פסול ע"ש, ואי כפירש"י הכא דפליגי בסיכך ע"ג אכסדרה ממש א"כ י"ל דשם במתני' דרק סמך על אכסדרה י"ל דכו"ע מודין דכיון דתקרה לתוך אכסדרה עשוי' לא מהני לחוצה לה ולכך פרש"י דהתם נראה יותר:
<b><small>שם</small></b> <b>בגמ'</b> ורבא ע"כ לא קאמר רב התם כו', צ"ע לפ"ז אי פוסל רבא גם בדופן א' דלעולם לא אמרינן פי תקרה כו' כשלא נעשה לשם סוכה, או דוקא בכל הדפנות לא אמרי' הכי, כי היכי דשמואל לא אמר פי תקרה יורד וסותם בד' מחיצות כן ס"ל נמי לרבא בסוכה אליבא דרב ג"כ, דכן משמע הלשון ע"כ לא קאמר רב משמע דבסוכה מודה לשמואל, אבל אי כנ"ל הו"ל למימר שאני התם דלאו לסוכה עבידי:
<b><small>שם</small></b> <b>בגמ'</b> איבעיא להו ר"י לאסור או להתיר, תימה מה מקום לפרש להתיר ע"י שהתיר שבת אחד יהי' מותר לכל השבתות, ואולי ס"ל בס"ד דלא קאי אלא אהא דתנן וכן במבוי, וס"ל דחכמים תיקנו לעשות לחי וקורה פעם א' להיכרא ואף שנפלה לית לן בה:
<b><small>שם</small></b> <b>בגמ'</b> כאן שנפרצה לכרמלית, לכאורה נראה לפרש דדוקא בתרי דרבנן התיר במבוי דרבנן ופרוצה רק לכרמלית בהא ס"ל כר' יהודה דשרי, אבל אי גם בחצר שנפרצה מב' רוחותי' לרה"ר דהוי חד דרבנן. מתירין ג"כ א"כ מבוי פרוצה לרה"ר מצד אחד, דמהני בי' לחי או קורה]. הוי נמי חד דרבנן, ודוחק לחלק בין גזירה זו לזו, ולכן נראה דדוקא במבוי הפרוצה לכרמלית מתיר דהוי תרי דרבנן כנ"ל:
<b><small>שם</small></b> <b>בגמ'</b> אמר רבה לא תימא ה"ט דר"י כו' אלא משום דקסבר דפי תקרה כו' לכאורה נראה לפרש דל"ת דפי תקרה לבד אינו מספיק רק בצירוף דב' מחיצות דאורייתא קמ"ל דפ"ת לבד מתיר, ונ"מ דגם בדליכא ב' מחיצות מותר, אבל רש"י פי' דל"ת דבלי פ"ת נמי מותר, ותימה מה הוי ס"ד להתיר כיון דלכל הפחות מדרבנן לא סגי בב' מחיצות, ואפשר הפי' דהו"א דר"י דאמר דמטלטלין תחתיהן ע"י לחי קורה קאמר:
<h3>פרק המוצא תפילין</h3>
<b>במשנה</b> המוצא תפילין מכניסן זוג זוג אפשר דדוקא זוג אבל תפלה אחת אסור להכניס כיון דאין דרך להניח כך, וכ"ש של ראש דקי"ל כ"מ שבין עיניך יהי' שתים, אע"ג דבדלית לי' אלא של ראש מניחו ואח"כ מניח של יד כדאי' בפ' התכלת, מ"מ י"ל כיון דלאו אורחי' בהכי לאו דרך מלבוש הוא:
<b><small>שם</small></b> במשנה אבל בחדשות פטור, פי' רש"י וכן הרמב"ם והרע"ב משום דשמא קמיע היא, ותמוה דאין כן מסקנת הגמ' לקמן (צז.) אלא משום דאסור לקשרן בשבת, מיהו רש"י אפשר פוסק כרבא דפליגי אי אדם טורח לעשות קמיע כמין תפילין ע"ש לקמן, וכן תי' במלחמות דברי הרי"ף מ"ש עליו הבעה"מ כנ"ל ע"ש] אבל הרמב"ם דפסק (פ"ב מה' ציצית ה' ו') דהמוצא תכלת מופסקין כשרין דלא טרח אינש כו' ופוסק ג"כ דבחדשות פטור א"כ הוי מזכה שטרא לבי תרי, והנה בפוס' לקמן (שם ד"ה מצאן) הקשו אמאי לא תני בחדשות ומחשיך עליהן ומביאן, וחילקו בדוחק דלא חייבו להחשיך עליהן אלא בישנות משום גררא דחייב להכניסן זוג זוג ע"ש, ולולי דבריהם נראה דלאו דוקא תני פטור והכוונה דמחשיך עליהם והתנא סמך אסיפא, דלשיטת התוס' הא דתנן במצאן צבתים דמחשיך עליהם מיירי נמי בישנות, ופשט הלשון משמע בכל גווני דאל"כ הו"ל למיתני מכניסן זוג זוג מצאן צבתים מחשיך כו' בד"א בישנות כי היכי דנדע דגם הא דקתני מחשיך לא קאי אלא בישנות וגם קשה הא עכ"פ ודאי הדין דעכ"פ מכסן כמו גבי סכנה א"כ ע"כ לאו דוקא תני פטור, וגם איתא בפוסקים והוא מן התוספתא דהמוצא ס"ת ג"כ מחשיך עליו ומביאו. [עי' ברמב"ם (פי"ט מה"ש ה' כ"ה) ובטוש"ע (סי' ש"ב סעי' מ"ג) דפסקו כן] מיהו אפשר דבס"ת מודין התוס' דחמיר טפי, גם אפשר דבחדשות פטרו מלהחשיך משום דגזרו שמא יקשרם ויכניסם דיהי' טרוד ליכנס ולפ"ז בס"ת דליכא האי טעמא שפיר מחשיך, ולהטעם דשמא קמיע נינהו הי' נראה ג"כ דצריך להחשיך עליהם דדוקא שבות לא התירו אבל טירחא זו דמחשיך י"ל דחייבוהו על הספק:
<h4>דף צה:</h4>
<b>בתוס'</b> ד"ה מקום יש כו' דשיעורן כב' אצבעות וסמך לדבר ציץ כו', אין מובן כוונתם דגם, אי נימא דציץ במקום תפילין הוא דלא כמ"ש רש"י בהקומץ, מ"מ אכתי אין ראי' לרוחב התפילין דילמא הם שיעורם אצבע או ג' אצבעות דמי מפיס דהציץ והתפילין מדתם שוה, ואולי י"ל דהצעת דבריהם כך הוא דמצא ר"י במדרש דשיעור הציץ ב' אצבעות ולפ"ז סמך לדבר היינו לדברי הגמ' דמקום יש בראש להניח ב' תפילין מציץ, דכיון דציץ ותפילין ד' אצבעות הם ממילא מקום יש בראש להניח ב' תפילין ודוחק, אכן במהרש"ל ביאר כוונת הפוס' ע"פ מ"ש הרא"ש בה' קטנות ע"ש]:
<h4>דף צו.</h4>
<b>בתוס' ד"ה</b> דילמא מכאן אר"ת כו' מיהו יש לדחות כו' כמו קטן דמברך לאביו בפ' מי שמתו כו' אבל יש לדקדק כו'. דבריהם תמוהים מאוד הא מפורש שם בברכות דדוקא קטן שהגיע לחינוך הואיל ומחויב מדרבנן יכול להוציא את אביו אבל לא הגיע לחינוך לא ע"ש וצע"ג, וגם מ"ש התוס' לדקדק מהא דקטן פורס על שמע תמוה. כיון דכתבו דבדרבנן גם רשות מוציא הא פריסת שמע ג"כ דרבנן כמ"ש התוס' עצמם שם במגילה, ואין לומר דהוכיחו דר"י לית לי' האי סברא דא"כ אף בלא ראה מאורות יפרוס הא ר"י ס"ל במגילה בקטן שמוציא אביו כמ"ש התוס' לעיל [א"כ ע"כ הא דס"ל דבלא ראה מאורות אינו פורס ע"ש טעמא אחרינא הוא], ואולי ס"ל דפ"ש דלרבים גרע ודו"ק וצע"ג ליישב דבריהם:
<h4>דף קד.</h4>
<b>בגמ'</b> ואי דלא מבטיל לי' הוי חציצה, יש לעיין במאי דאמרינן בעלמא ד"ת רובו ומקפיד עליו חוצץ אי דוקא בטבילה אמרו הכי דלכאורה בכל מילי כן הוא וא"כ י"ל דלא זרקו מלח הרבה רק כדרך פירור שהי' יותר מקומות פנוים בין גרגיר לגרגיר באופן שהי' רוב רגל בלי חציצה וא"כ מה"ת לאו חציצה היא, ולעיל בבגדי כהונה דאפי' נימא חוצץ י"ל דבגדי כהונה שאני דהא מסופק הש"ס בפ"ב דזבחים דגם רוח חוצץ התם כיון דכתיב ילבש על בשרו, אבל בכל חציצות ודאי רוח לאו חציצה היא, גם י"ל דהפי' אפי' נימא הוי חציצה ומ"מ לענין השיעור לא מיירי ונ"מ אי איכא דבר החוצץ ומצטרף אותו הנימא לכשיעור, דשלא במקום בגדים דפחות מג' על ג' אינו חוצץ ודאי גם אם יהי' כולו או רובו מכוסה בדברים הפחותים מג' על ג' לא יהי' חציצה וכלפי זה אמר נימא חוצץ ולעולם שיעור אפשר בעינן, מיהו יותר נראה דנימא ממש חוצץ ומ"מ אין ראי' לחציצת רגלי הכהנים דנלמד מכלי שרת ופי' רש"י כיון דכתיב קבלה בכלי שרת ממילא פוסל חציצה ע"ש פ"ב דזבחים, א"כ י"ל דוקא רובו. ושם נימא איתא ברגל א' על הארץ וא' על דבר החוצץ רואין אם יכול לעמוד על רגל א' כשר א"כ לכאורה באותו רגל עצמו נמי שיעורא איכא וצ"ע בפוסקים:
<b><small>שם</small></b> <b>בגמ'</b> איתיבי' אביי מעלין בדיופי כו' לחולה אין לבריא לא כו' וקשה מ"ט לחולה מותר הא באין בו סכנה מיירי וגם שבות אסור, ודוחק לפרש ע"י עכו"ם דלבריא גם שבות ע"י עכו"ם אסור, דסתמא קתני משמע אף ע"י ישראל. ובס"ד דבעי למימר הטעם משום אולודי קלא אפשר דלאו שבות גמור חשיב לי' ולא אסרו לחולה, אבל למסקנא דשבות הוי שמא יתקן כלי שיר למה יהי' מותר לחולה, ובאמת הרמב"ם ושו"ע השמיטו דין זה דלחולה מותר, ואפשר דמוקי לה אליבא דמ"ד מלאכה שא"צ לגופה פטור והכא נמי א"צ לגוף הקול רק בשביל שישן לכך הוי כמו שבות דשבות ומותר לצורך חולה. ולכך הרמב"ם דפסק במלאכה שא"צ לגופה דחייב השמיט הדין, [ולפמ"ש בפי' הר"ח דלחולה התירו משום סכנה י"ל דמש"ה השמיטו דבכה"ג פשיטא דשרי], מיהו המג"א מביא לדינא כהך ברייתא [דלחולה מותר (בסי' של"ח ס"ק א') ע"ש]:
<b><small>שם</small></b> <b>בגמ'</b> אמר ראב"י גזירה שמא יטול צרור פי' רש"י ויזרוק לרה"ר, ולדבריו י"ל דבכרמלית מותר דהוי גזירה לגזירה וכ"כ במג"א (סי' של"ח ס"ק ו'), אבל קשה לפרש"י הו"ל למימר שמא יזרוק צרור, לכן הי' נראה לפרש שמא יטול צרור ויתלוש ממחובר ולפ"ז בכל מקום אסור:
<b><small>שם</small></b> <b>בגמ'</b> תנן ממלאין כו' ומבור הגדול כו' לאו משום דאולודי קלא אסור. יש לתמוה אטו לעולא דאוסר גם באינו מכוין להשמיע קול אסור, א"כ יהי' אסור לנעול ולפתוח כל פתח כיון שמשמיע קול ולא מצינו בעולא דאוסר אלא בטורף אבבא דנתכוין לכך שישמעו את הקול ואפשר דאותו הגלגל הי' נעשה הסיוע ע"י הקול וצ"ע, אח"כ ראיתי בהג"א שנסתפק ג"כ לומר כן.
<b><small>שם</small></b> <b>בגמ'</b> אמימר שרא כו' לכאורה קשה לאמימר למה קתני דהתירו במקדש הא בלא"ה גם במדינה למה מותר כה"ג דבהר הבית לא הי' גיגה וחורבה, [וגם משום שריית פשתן ליכא במקדש] ואפשר דאמימר מפרש במתני' משום אולודי קלא ומ"מ גזירה דשמא ימלא ודאי איכא לכו"ע אלא דנ"מ במקום דליכה גינה וחורבה ולכך עולא ס"ל דאולודי קלא אסור ולא פי' הטעם במשנה משום שמא ימלא דס"ל כמו אמימר דבדלא גינה וחורבה מותר, והא דשרי אמימר מיירי היכא דלא הוי אולודי קלא דאין הכרח דכל הגלגלים יש להם קול, ובזה מיושב דעת הפוסקים כעולא והקשו התוס' מאמימר ולמ"ש אדרבה אמימר נמי הכי ס"ל, ובאמת משמעות התוס' נמי דגם מ"ד כעולא מ"מ מודה דאסור משום שמא ימלא ולכו"ע שבות הוא, דאל"כ הו"ל להביא נמי מחלוקת הפוסקים בגזירה דשמא ימלא היכא דליכא קלא, מיהו אפשר לדחות כ"ז ולומר דכל הגזירה דשמא ימלא הוא ע"י הקול שנשמע למרחוק וכל השומע קול גלגל דרכו לרוץ למשוך המים, אבל על הדולה בעצמו אפשר אין גזירה כלל דזכור ששבת הוא רק על השומע פתאום איכא למיגזר הכי, מיהו רש"י ותוס' לא כתבו טעם זה, גם לשון שמא ימלא משמע דקאי על הדולה המים בעצמו:
<h4>דף קד:</h4>
<b>בגמ'</b> לא דכו"ע חייב, ותמוה א"כ הא דשמואל כמאן, ואיכא דגרסי דכו"ע פטור, ותמהו בתוס' דא"כ מ"ט דמ"ד דנוטלו בהמיינו, וי"ל קצת למאי דבעי הש"ס בפ"ב דבשבועות בטימא עצמו במזיד במקדש אי בעינן שהי' ע"ש, א"כ י"ל דהאי תנא ס"ל דבעי שיעור שהי' א"כ הכא דנושלו ומשליכו תיכף בלי שהיות שיעור השתחוי' ליכא איסור תורה [ומשום חצי שיעור נמי ליכא איסור תורה לדעת הח"צ (סי' פ"ו) דלא אמרו דח"ש אסור מה"ת אלא באיסורי אכילה ע"ש] מיהו תוס' לשיטתייהו דפי' התם דלמלקות פשיטא דחייב בלי שיעור שהי' א"כ הקשו שפיר, אבל הגורסים פטור י"ל דס"ל דגם על מלקות מיבעיא לן התם ע"ש: