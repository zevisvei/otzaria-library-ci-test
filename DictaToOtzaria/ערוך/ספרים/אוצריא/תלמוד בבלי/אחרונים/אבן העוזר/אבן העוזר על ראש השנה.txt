<h1>אבן העוזר על ראש השנה</h1>
ר' בנימין עוזר הכהן
<h2>דף כג.</h2>
<b>גמ' והא דלא עבדי איתנוסי הוא דאיתנוסי.</b> הקשו רש"י ותוס' אלא השתא נמי כו'. לתירוצם הוא דחוק דהא דעבדינן בין אמלא בין אחסר היינו כד מיקלע בחול. אבל בשבת לא עבדי כלל וא"כ יתלו במידי דשכיחא דבשבת איקלע. ולעד"נ לתרץ בשלמא השתא דכי מיקלע בשבת עבדינן למחר במוצאי שבת. נמצא דהתקנה כך היתה מתחילתה. דאי לא מצי עבדי ביומו עבדינן כל היכא דמצי למיעבד הן למחר או ליומא אחרא. ע"כ אי אתנוסי במוצאי שבת יעשו למחר בליל א' וידעו למחר. וכשלא יראו למחר ידעו דמלא הוא. אבל המקשה דפריך וליעבד בין אמלא ובין אחסר. וכי מיקלע בשבת לא יעשו כלום. נמצא הסימן הוא דוקא בההוא יומא גופא. וכל היכא דלא מצי למעבד ביומו תו לא עבדי כלל למחר או ליומא אחרא. לכן שפיר משני דמספקי להו דלמא איתנוסי הוא דאיתנוסי. וכל דלא מצי למיעבד ביומו תו לא עבדי כלל. זה נ"ל פשוט:
