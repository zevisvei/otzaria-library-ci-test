<h1>אבן העוזר על ביצה</h1>
ר' בנימין עוזר הכהן
<h2>דף ב.</h2>
<b>תוספות</b> בד"ה דלמא ב"ש כו'. וי"ל דמוקצה דבעלי חיים חמיר טפי עכ"ל:
פי' לאפוקי ביצה דלאו ב"ח היא. וכדברי התוס' מבואר בירושלמי. וז"ל מחלפי' שיטתי' דב"ש כו'. ומשני חומר הוא בדבר שיש בו רוח חיים עכ"ל ויש לתמוה דא"כ מאי פריך לקמן וליפלגו בתרנגולת הא בתרנגולת דב"ח היא מודי ב"ש דהוי מוקצה. ומ"ש המפרשים בזה אין לשון הירושלמי והתוס' סובל פירושן:
תו הקשו המפרשים בד"ה קס"ד אפילו כו'. לפי המסקנא דגם בנולד כזה שרי ר"ש. א"כ מאי פריך בעירובין כ"ש דהוי נולד:
תו יש לי תמיה רבה, על דעת ר"ת הביאו הרא"ש סוף מסכת זו. שפסק דמוקצה שרי' ונולד אסור ע"ש. א"כ קשה בהא דאמר לקמן כולהו כרב נחמן לא אמרי כי קושיין ולפלגו בתרנגולת. ה"ל לאוקמי טעמא דב"ה משום נולד. אבל בתרנגולת מודי ב"ה דשרי. וס"ל לב"ה כמו דקיל"ן לדעת ר"ת:
תו אמאי שביק סתמא דהש"ס למידחי אוקימתא דרב נחמן עד שהוצרך לאוקמי מתניתין בטעמים אחרים. הא אליבא דהלכתא שפיר מצינן לאוקמי טעמא דב"ה משום נולד כדפי':
תו קשה לפי מ"ש התו' בד"ה אוכלא דאפרת הוא כו' הטעם דאי בעי שחיט לה ואכיל כל שבגוה. א"כ מאי פריך אפי' מאן דשרי במוקצה בנולד אסור הא כיון דמצי למישחט התרנגולת. הביצה אוכלא דאפרת הוא. ומ"ש מהרש"א הוא דחוק ע"ש:
ע"כ נ"ל דדברי הירושלמי והתו' הן כפשטן דבעלי חיים חמיר וב"ש מודים דהתרנגולת אסורה. אך דהתוס' לא כתבו כן אלא לקס"ד דהמקשה. אבל למסקנת ר"נ ע"כ דאין חילוק בין בעלי חיים לשאר דברים. ע"כ פריך שפיר לקמן ולפלגו בתרנגולת:
וזה דנראה לי לפי מ"ש התוס' דהטעם הוא דאי בעי שחיט לה ואכיל כל שבגוה. לפ"ז באמת גם אם התרנגולת עומדת לגדל בצים. אפ"ה הביצה אוכלא דאפרת הוא למאן דלית ליה מוקצה. כיון דאי בעי שחיט לה ואכיל כל שבגוה ודלא כמ"ש מהרש"א בזה. והא דפריך אפי' מאן דשרי במוקצה בנולד אסור. היינו משום דקס"ד דע"כ בתרנגולת מודים ב"ש דאסורה. דאל"כ קשה לפלגו בתרנגולת. אלא ע"כ בבעלי חיים מודים ב"ש דאסור. דכן סברי ב"ש גבי הא דצריך לנענע מבע"י. וכיון דהתרנגולת ב"ח היא ואסור ע"כ הביצה היא נולד. ומשני ר' נחמן דאית ליה מוקצה כו'. ודלית ליה מוקצה לית ליה נולד והבין הש"ס השתא דע"כ ב"ש כר"ש וב"ה כר"י. ומי אמר רב נחמן הכי כו'. ומסיק דע"כ י"ט חמיר משבת לענין מוקצה לב"ה. וא"כ לב"ש דס"ל מוקצה בשבת גבי עצמות וקליפין. מכל שכן דס"ל מוקצה בי"ט. דזה ודאי הוא דוחק לומר דב"ש וב"ה יפלגו בסברות הפוכות. אלא ע"כ לב"ש נמי י"ט חמיר משבת. והא דמקילי ב"ש בי"ט היינו משום צורך שמחת י"ט ואוכל נפש התירו ב"ש לטלטל מוקצה כדי לאוכלו. (כמ"ש התו' דף ח' ובש"ע ס"ס תק"ט]. אבל שלא לצורך שמחת י"ט כיון דאפילו בשבת ס"ל לב"ש מוקצה ק"ו בי"ט. אבל ב"ה לא התירו משום שמחת י"ט. דכה"ג פליגי נמי בסיפא דמתני'. דלב"ש התירו לשחוט חיה ועוף בי"ט כדי לכסות בדקר נעוץ משום שמחת י"ט. וב"ה לא התירו כדלקמן דף ט'. וכיון שכן אין אנו צריכין לחלק בין בעלי חיים לשאר דברים. די"ל ב"ש התירו כל מוקצה משום. שמחת י"ט. ודקשיא לך מהא דצריך ב"ש לנענע מבע"י. י"ל הא מבואר שם בש"ס דמיירי בבריכה ראשונה וחיישי דלמא אתי לאמלוכי שלא לשחטן. ונמצא היה מטלטל מוקצה שלא לצורך שמחת י"ט. וכבר נתבאר דשלא לצורך שמחת י"ט מחמירי ב"ש טפי מב"ה במוקצה. אבל בבריכה שניה מבואר שם דלא חיישי ב"ש דלמא אתי לאמלוכי. וכ"ש בשאר דברים דלא חיישי דלמא אתי לאמלוכי. לכן שרי ב"ש לשחוט התרנגולת ולאוכלה. וכיון דאי בעי שחיט לה ואכיל כל שבגוה לכן הביצה אוכלא דאפרת הוא לב"ש. והראיה מד"ט דהוי סברי רש"י והתו' שם לפרש טעמא דב"ש דמתני' בביצה משום שמחת י"ט. אך דכתבו דאין בביצה שום שמחת י"ט באכילתה ע"ש. וא"כ לרב נחמן דע"כ צ"ל דטעמא דב"ש הוא משום שמחת י"ט וכדפי'. צ"ל דהואיל והתרנגולת שריא משום שמחת י"ט ע"כ ביצה הוא אוכלא דאפרת לב"ש. והשתא נתגלה לנו כוונת רב נחמן. דודאי גם רב נחמן סובר דבנולד שלא היה מתחלה בעולם ליכא למ"ד דשרי וה"ק דאית ליה מוקצה בתרנגולת אית ליה נולד בביצה. ודלית ליה מוקצה בתרנגולת לית ליה נולד בביצה משום דאי בעי שחיט לה ואכיל כל שבגוה. לכן הביצה אוכלא דאפרת הוא. לכן ה"ה לב"ש אף דס"ל מוקצה. מ"מ כיון דהתרנגולת שריא לב"ש משום שמחת י"ט ואי בעי שחיט לה כו' הביצה אוכלא דאפרת הוא ושריא. נמצא גם להמסקנא בנולד החמור כזה לכ"ע אסור וכדאמר נמי בעירובין והא דאמר קס"ד אפי' מאן דשרי כו' משמע דלמסקנא אינו כן. י"ל דלמאי דקס"ד דלא עלה על דעת המקשה לחלק בין שבת לי"ט. וסבר דבי"ט ובשבת פליגי ב"ש וב"ה. ועכצ"ל דבבעלי חיים מודי ב"ש דאסור לכן ס"ד אפילו מאן דשרי במוקצה אפ"ה הביצה אסורה משום נולד. אבל רב נחמן קיבל מרבותיו דבשבת החליפו שטתן. דב"ש לחומרא. וע"כ הא דמקילו ב"ש בי"ט היינו משום שמחת י"ט. וע"כ בביצה ליכא שמחת י"ט. אלא משום דהתרנגולת שריא ע"כ הביצה אוכלא דאפרת הוא. ע"כ פריך במאי אוקימת' בתרנגולת כו' ומשום מוקצה. פי' משום מוקצה דהתרנגולת פליגי. דאלו בנולד החמור כי הא ליכא למ"ד דשרי. אם כן לפלגו בתרנגולת ומשני להודיעך כחן דב"ש. פי' דסד"א כיון דהשתא לא בעי למישחט התרנגולת וע"כ היא מוקצה. ה"א הביצה היא נולד דהא גדולה מזו ס"ל להמפרשים הנ"ל דגם לפי האמת אפי' מאן דשרי במוקצה לגמרי אפי' הכי הביצה היא נולד. ופריך ה"ל להודיעך כחן דב"ה, פי' דלא תימא דטעמא דב"ה הוא כיון דלא בעי למישחט התרנגולת והיא מוקצה לכן הביצה היא נולד. ולעולם אי בעי למישחט התרנגולת שריא לב"ה משום שמחת י"ט ע"כ לפלגו בתרנגולת:
והשתא מתורץ מה שהקשיתי על ר"ת לעיל. די"ל האמוראים לא מצי לאוקמי טעמא דב"ה משום נולד אבל התרנגולת שריא. דאי התרנגולת שריא הביצה לאו נולד היא כדפי':
וליכא לאקשויי על זה מפרק כירה דף מ"ה דפרי על ר' יוחנן מהא דר"נ דאמר מאן דלית ליה מוקצה לית ליה נולד. ושם הא איירי בשבת דלא שייך אי בעי שחיט לה כו' ולכ"ע נולד הוי:
די"ל דלק"מ. דהא ע"כ מדפריך שם על ר"י מדרב נחמן. והרי כאן דחה הש"ס אוקימתא זו דרב נחמן. אלא ע"כ צ"ל דשם הבין הש"ס כדקס"ד הש"ס דהכא במילתא דרב נחמן דב"ה כר"י וב"ש כר"ש. וע"כ א"ש הא דלא פליגי בתרנגולת דבעלי חיים היא ולכ"ע אסורה. וע"כ מאן דלית ליה מוקצה לית ליה נולד כלל ע"כ פריך שפיר דכה"ג כתבו התוס':
והשתא אתי שפיר הא דלא הביא הרי"ף לקמן דף ט' הא דאמר מוחלפת השטה. משום דע"כ לא ס"ל הא דמוחלפת השטה. ודוק היטב בכל זה:
<h2>דף ב:</h2>
בד"ה ולפלגו כו'. נ"ל לתרץ תמיהת התוס'. משום דלכאורה קשה על רב נחמן למה לי האי סתמא דאין מבקעין כו'. הא כבר שמעינן לה מפלוגתא דב"ש וב"ה דמתניתין דפליגי בי"ט ופשיטא דהלכה כב"ה. וע"כ צ"ל משום דפלוגתייהו בנולד. ומתני' דאין מבקעין אשמעינן דאפי' מוקצה אסור בי"ט. ע"כ פריך ה"ל לרבי לשנות היא וביצתה דאפי' במוקצה אוסר ב"ה ולשתוק ממתני' דאין מבקעין:
ועפ"ז יש לתרץ דעת רש"י במה שכתב לעיל (ע"א) בד"ה מחתכין דלועין כו' ולא אמרינן טרחא שלא לצורך הוא עכ"ל. והאמת שכן ס"ל לרב הונא בשבת דף קנ"ה (ע"א) דאוקמי מתניתין בדלועין רכין. אבל רב יהודה חולק עליו שם ומוקי מתני' בדלועין קשים דשווי אוכלא משווינן. אבל ברכים דטרחא שלא לצורך הוא לא טרחינן. והכי קיימי לן להלכה בסי' שכ"ד ס"ד. וכן סתמו התו' לעיל בד"ה דתנן מחתכין כו' דבדלועין קשים מיירי. וקשה למה סתים רש"י דלא כהלכתא. וע"כ י"ל דרש"י מפרש הא דפריך ולפלגו בתרנגולת כדפרישית. וקשיא ליה לרש"י א"כ מתניתין דמחתכין נבילה למה לי. פשיטא דהלכה כב"ה דפליג בשבת. לכו ס"ל לרש"י דר' נחמן ס"ל כמאן דאמר דמתני' ברכין מיירי. דס"ל שם (ע"ב) דמתניתין נקט דלועין דומיא דנבילה. מה נבילה דרכיך אף דלועין רכין מש"ה איצטריך שפיר הא דנבילה. ומ"ד החולק שם ס"ל דלא כרב נחמן. אלא סתמי משניות פליגי זו עם זו וכמ"ש הרא"ש סוף המסכתא ועיין ברש"י שם דפי' דדלועין איצטריך אף דסתמן לאדם קיימי לא הוי מוקצה לבהמה. ר"ל דגם ר"י לא נחלק אלא בנבילה. אבל דלועין דעדיין חזיין לאדם מודה ר"י דשרי ודו"ק:
<h2>דף ד.</h2>
גמ' אמר אביי כגון שלקחה סתם כו' לא נשחטה הוברר הדבר דלגדל בצים עומדת כו' עכ"ל:
עפ"ז נ"ל לתרץ מה שהקשו התוס' לעיל ריש פרקין במתניתין אמאי לא תנן אוסרין ומתירין. דהא מבואר בלקחה סתם ולא נשחטה בי"ט אמרינן הוברר הדבר דאתמול בין השמשות היתה עומדת לגדל בצים והוי מוקצה וודאי. משא"כ אי לא אמרינן הוברר הדבר למפרע דאז הוי בה"ש ספק מוקצה. וזה תלוי בפלוגתא אי יש ברירה כמבואר בפ"ק דחולין דף י"ד. והנה ב"ש וב"ה פליגי בעירובין דף ס"ח (ע"א) דלב"ש אין ברירה. ולפ"ז ניחא דאי הוי תני מתירין ואוסרין הוי מוקמינן פלוגתייהו דב"ש וב"ה. דמיירי בלקח תרנגולת סתם ולא נשחטה בי"ט. ודכ"ע ס"ל כר' גמליאל דאמר ר"פ אין צדין ספק מוכן מותר. ע"כ ב"ה לשטתן דס"ל יש ברירה. וכיון דלא נשחטה בי"ט. הוברר הדבר למפרע דבה"ש היתה עומדת לגדל בצים והוי וודאי מוקצה לכן אוסרין. וב"ש לשטתן דאין ברירה. ע"כ בה"ש היה ספק מוקצה וספק מוכן מותר כדפי' לכן ב"ש מתירין. אבל השתא דנקט בש"א תאכל א"כ קשה אמאי תאכל לב"ש. דעד כאן לא אמר ר"ג דספק מוכן מותר אלא לטלטל. אבל באכילה ליכא למ"ד דשרי כדמסיק ר"פ אין צדין להדיא ע"ש. והביאו התוס' לעיל ריש פרקין לכן א"א לאוקמי פלוגתייהו בהכי. זה ברור. אבל לחלק במוקצה בין טלטול לאכילה כמ"ש התוס' שם. זה לאו סברא הוא כלל וכמ"ש התוס':
<h2>דף ו:</h2>
תוס' בד"ה השתא מוכן כו' תימא כו' ול"נ לתרץ תמיהתם. דהש"ס הוכיח מלשון המשנה דאמר ר"י אם לא היתה נבילה מע"ש אסורה. ואמאי לא שנה בקצרה אם נתנבלה בשבת אסורה. אלא ע"כ ה"ק אם לא היתה נבילה מע"ש. אפילו היתה שחוטה לפנינו בע"ש ובתוך השבת נמצאת נבילה. כגון שראינו שהיתה נקובת הוושט או פסוקת הגרגרת דקיל"ן ביו"ד סי' ל"ג (ס"ג) שהיא נבילה אסורה בטלטול. הואיל ובה"ש היתה מוכן לאדם. הרי מבורר דמוכן לאדם לא ה"י מוכן לבהמה:
והדין דין אמת שכן מבואר בסי' תצ"ז (סי"ז) דאם נמצא בי"ט הבהמה טריפה בבדיקת הריאה שנסרכה אסורה בטלטול. והרי סתם סירכה ג' ימים קודם לשחיטה נסרכה אפ"ה אסורה בטלטול בי"ט ע"ש:
<h2>דף ח.</h2>
<b>גמרא</b> ואמר רב יהודה מכניס אדם כו'. בשבת דף נ' (ע"א) מבואר דאי לאו הא דר"י ה"א דעפר אי אפשר להכינו מבע"י. דהא בעינן במוקצה לעשות בו מעשה מוכיח להוציאו מכלל מוקצה. קמל"ן ר"י הני מילי היכא דמצי למיעבד בו מעשה. אבל עפר לאו בר מיעבד מעשה הוא שיהא מוכן מבע"י ע"ש. ולפ"ז צ"ל הא דאמר רב יהודה לעיל והוא שיש לו דקר נעוץ מבע"י. היינו לסברתו דס"ל עפר סגי במחשבה הואיל דלאו בר מעשה הוא. ומ"מ בעינן דקר נעוץ הואיל וקרקע עילם הוא. לכן בעינן שיהא מחשבתו ניכרת מתוך מעשיו. וע"כ צריך דקר נעוץ מבע"י עד כניסת י"ט, אבל אי לאו סברת ר' יהודה הייתי אומר דדקר נעוץ לא מהני בעפר מוקצה כלל כמבואר בשבת דעפר לאו בר מיעבד מעשה הוא. ומתני' מיירי אף בדליכא דקר נעוץ מבע"י. ופלוגתייהו דב"ש וב"ה משום איסור טלטול עפר מוקצה עמ"ש לקמן:
<b>שם</b> תוס' בד"ה אר"י ל"ש כו' ואור"י דמוקצה אינו אסור כו' עכ"ל. לכאורה קשה א"כ אמאי לא התירו לשחוט על סמך אפר כירה שהוסק בי"ט. דהא אחר ששחט יכול לכסות בו כמ"ש התוס' דכיסוי דוחה לאיסור מוקצה. ואמאי לא ישחוט נמי לכתחילה דהא לא העמידו חכמים איסור מוקצה נגד שמחת י"ט:
ונ"ל לתרץ דדין טלטול מוקצה לצורך אוכל נפש הוי ממש דין מכשירי אוכל נפש:
דקיל"ן מכשירין שאפשר לעשיתן מבע"י אסורין בי"ט. לכן כאן דאפשר להכין אפר מבע"י מש"ה אסור לטלטל אפר מוקצה בי"ט אבל בדין סליק אפר לכירה כדי לאפות פשטידא תמיד נעשה אפר על הכירה מבישולו לצורך י"ט. ואם יסלקנו מיד בעודו חם יצטנן הכירה וגם הוא צריך לאפר לצלות בתוכו. ע"כ אין מסלק האפר עד הזמן שרוצה לאפות הפשטידא והוי מכשירין שא"א עשותו מבע"י דשרי. ועמ"ש לקמן עפ"ז:
<b>בא"ד</b> ובירושלמי מפרש כו' ובפי' הרא"ש כתב דהא דאמר ב' יהודה דבעינן דקר נעוץ מבע"י כו'. דאיכא תרתי איסורא אינו מוכן וגם משוה גומא ע"ש. פי' משא"כ באפר כירה דליכא משום גומא. והא דאמר לקמן באפר כירה וודאי נמי קעביד גומא אלא כדר' אבא כו'., ה"ק דאי לאו דרבי אבא הוי שייך לאסור לכתחילה באפר כירה אטו קרקע קשה. אבל לר' אבא דס"ל דאפילו בקרקע קשה ליכא איסור תורה. לכן באפר כירה שכל סביבותיו תיחוח אפילו לכתחילה שרי. אבל מתני' דמיירי שסביבו הוא קרקע קשה ובאמצעו עפר תיחוח כמ"ש התוס' לכן איכא בו נמי איסור גומא. אך קשה דלקמן אמר אפר כירה דעתו לוודאי ואין דעתו לספק. הרי דמשום מוקצה אין מכסין דמו אפי' כבר שוחטו. וצ"ל לתרץ דהתוס' ס"ל דיש לחלק בין ספק לוודאי. דספק אין מכסין דמו במוקצה אפילו כבר שחטו. דחכמים העמידו איסור מוקצה דדבריהם נגד ספק כיסוי. ועפ"ז איישב הסוגיא לפנינו אי"ה:
<b>שם</b> גמרא ולכסיי' בדקר נעוץ. התוספת תמהו על זה. ולעד"נ לתרץ עפ"י מ"ש התוס' בד"ה הכי קאמר כו' בתירוץ הראשון דשם. דב"ש ס"ל אין מכסין באפר כירה דאפר לא מקרי עפר ע"ש. ולפ"ז ה"ק הא מתני' דכוי דלא כמאן. דאי כב"ה קשה לכסיי' באפר כירה. ואם תרצה לאוקמי כב"ש דאין מכסין באפר כירה משום דלא מקרי עפר. על זה אמר לכסיי' בדקר נעוץ דלב"ש שוחטין לכתחילה. וכבר מצינו לעיל דף ו' בתוס' ד"ה וכי תימא כו' דמוקי שם ברייתא כב"ש וכן מצינו בפסחים דף נ"ה ובכמה דוכתי:
<b>שם</b> א"ה מאי איריא ספק אפילו וודאי נמי לא. התוס' תמהו על זה דה"מ למפרך כן בלא רב יהודה ונלע"ד לפרש הסוגיא ע"פ מ"ש לעיל דאי לאו דרב יהודה ה"א דעפר אי אפשר לעשותו מוכן מבע"י דלעולם הוי מוקצה. ואפילו דקר נעוץ לא מהני להוציאו מכלל מוקצה. ואז הוי י"ל דב"ש וב"ה פליגי משום העפר שהוא מוקצה. אבל משום איסור חפירה לכ"ע הוי שרי משום שמחת י"ט. או די"ל אז דאפי' בלא שמחת י"ט ליכא איסור כלל בעפר תיחוח משום חפירה. כיון דאפילו בקרקע קשה ליכא איסור תורה כדר' אבא. והא דפליגי ב"ש וב"ה היינו משום טלטול עפר מוקצה:
דהנה לכאורה קשה מאי פריך ולכסיי' בדקר נעוץ. הא י"ל מתניתין דכוי מיתוקמי בכה"ג דמיירי בי' פלוגתא דב"ש וב"ה דמתני'. והיינו בדאית לי' דקר נעוץ. ומתני' דכוי אתיא כדברי הכל ויש חילוק בין ספק לוודאי. דבוודאי פליגי ב"ש וב"ה אי שוחטין לכתחלה. ואם שחט מודה ב"ה דמכסין בו. אבל בספק אפילו ב"ש מודה דאין שוחטין כוי בי"ט. ואם שחטו אין מכסין דמו לכ"ע. והיינו משום דבוודאי לא העמידו דבריהם. אבל בספק כיסוי העמידו חכמים דבריהם לאסור דקר נעוץ. דהא עכצ"ל גם לפי האמת דיש חילוק בין ספק לוודאי כדפי' לעיל וע"כ נראה לי דהמקשה הכריח כאן דע"כ לב"ש ספק כיסוי דוחה לאיסור דקר נעוץ. ויש ללמוד זה בק"ו דהא ע"כ מתני' דאין שוחטין כוי בי"ט אתיא נמי כב"ש. דאל"כ קשה מאי איריא ספק אפי' וודאי נמי. אלא ע"כ דאשמעינן מתני' דאפי' לב"ש אין שוחטין כוי בי"ט. וע"כ איכא ק"ו. דהשתא שמחת י"ט דקילא. אפ"ה דוחה לאיסור דקר נעוץ לב"ש דס"ל במתני' שוחטין לכתחלה לכסות בדקר נעוץ משום שמחת י"ט ספק כיסוי דחמיר משמחת י"ט. דהא אין שוחטין כוי בי"ט לב"ש. ולא אמרינן לשחטיה משום שמחת י"ט ולא לכסיי'. הרי דספק כיסוי דוחה לשמחת י"ט. מכל שכן דדוחה לאיסור דקר נעיץ לב"ש. ע"כ פריך ולכסיי' לכוי בדקר נעוץ. וא"ת מנלי' למילף בק"ו. אימא טעמא דב"ש במתני' כיון דאחר ששחט לכ"ע מכסין בדקר כדתנן ומודים ב"ה כו'. לכן ס"ל לב"ש דשוחטין לכתחילה. משום דלצורך אוכל נפש רחמנא שריא בי"ט אפי' מלאכה גמורה וכ"ש דאינו עומד איסור חפירת דקר נגד אוכל נפש. וא"כ לעולם אימא לך דכוי אין מכסין בדקר. דאיסור חפירה בדקר דוחה לספק כיסוי. וספק כיסוי אלים משמחת י"ט. והא דשמחת י"ט דוחה לב"ש לאיסור חפירה בדקר. היינו דכל לצורך אוכל נפש רחמנא שריא ואין כאן שום ק"ו. י"ל דלק"מ כדפירשתי לעיל. דה"ל מכשירי אוכל נפש דקי"ל מכשירין שאפשר לעשותן מבע"י אסור בי"ט. וכאן הא יכול להכין עפר מבע"י לרב יהודה דאמר עפר יש לו תיקון בהכנה. וא"כ בזה לא שרי רחמנא. וע"כ טעמא דב"ש הוא. משום דשמחת י"ט אלמוהו חכמים לדחות איסור דקר נעוץ. וע"כ שפיר איכא ק"ו כדפי':
והשתא ניחא דבלא ר' יהודה ל"מ למפרך כלל. דהא בלא ר"י ה"א דעפר אין לו תיקון להכינו. וע"כ פלוגתא דב"ש וב"ה משום טלטול עפר מוקצה הוא כדפי'. וא"כ י"ל מתני' דכוי מיירי בכה"ג דפליגי ב"ש וב"ה במתני'. והיינו בדאית ליה עפר מוקצה ויש חילוק בין ספק לוודאי כדפי'. דבספק לכ"ע אין מכסין במוקצה. ודקשיא לך כיון דמוקצה חמיר מספק כיסוי. וספק כיסוי אלים משמחת י"ט. מכ"ש דמוקצה חמיר משמחת י"ט. ואמאי התירו ב"ש במתני' לשחוט ולכסות במוקצה. י"ל טעמא דב"ש הוא משום דהוי מכשירין שא"א לעשותו מבע"י דרחמנא שריא בי"ט. דהא לב"ש א"א להכין מבע"י שום דבר שיהא מוכן בי"ט לכסות בו. דהא אפר כירה ס"ל לב"ש דאין מכסין בו. דאפר לא מקרי עפר כדפי' לעיל. ועפר לאו בר מיעבד מעשה הוא להכינו מבע"י כדפי'. ע"כ רחמנא שריא בי"ט וכדפי'. ולעולם ספק כיסוי אין דוחה מוקצה ואין כאן ק"ו. ולק"מ על מתני'. אבל לרב יהודה דס"ל עפר יש לו תיקון להכינו מבע"י. וא"כ לדידי' ליכא למימר טעמא דב"ש הוא משום מכשירין. דהא ה"ל מכשירין שאפשר לעשותו מבע"י דאסור. אלא ע"כ דשמחת י"ט דוחה לאיסור דקר נעוץ לב"ש. ואיכא ק"ו דספק כיסוי דוחה לאיסור דקר נעוץ. ופריך שפיר לכסייה בדקר נעוץ. דע"כ כב"ש נמי אתיא. דאל"כ מאי איריא ספק כו'. וזהו שדקדק רש"י בד"ה ואם איתא שיש עפר מוכן כנ"ל:
והשתא א"ש הא דאמר רב יהודה אפר כירה מאן דכר שמיה ורש"ל מחקו מהספרים: ולפענ"ד אין צורך למחקו. דרב יהודה לשטתו דוקא הוא דקשיא ליה הכי. משום די"ל שאפר כירה מוכן קאי אדלעיל אפלוגתייהו דב"ש וב"ה. דע"כ ב"ש מקיל בשמחת י"ט וב"ה מחמיר. וקשיא ליה לתנא הא איפכא שמעינן להו דב"ש מחמיר וב"ה מקיל בשמחת י"ט וכדפריך הש"ס לקמן דף ט'. וקושיא זו לא קשי' לי' לתנא אלא אחר ששנה דמודים ב"ה שאם שחט שיחפור בדקר ויכסה. דבשלמא אי הוי ס"ל לב"ה דאפי' אם שחט לא יחפור בדקר לכסות וע"כ הוי צ"ל דס"ל לב"ה דהעמידו חכמים איסור דחפירה בדקר לדחות מצות כיסוי. אז הוי שפיר י"ל דפלוגתייהו לאו בשמחת י"ט הוא. אלא דלב"ה דס"ל אם שחט ובטל מצות כיסוי לכן לא ישחוט. אבל ב"ש ס"ל ישחוט ויכסה. אבל אחר ששנה דמודים ב"ה שאם שחט שיחפור בדקר ויכסה. ע"כ פלוגתייהו בשמחת י"ט הוא לכן קשיא וע"ז השיב התנא לתרץ שאפר כירה מוכן. לכן ב"ה לשטתו דס"ל מכסין באפר כירה. ע"כ הוי מכשירין שאפשר לעשותו מבע"י. שהיה אפשר להכין אפר כירה מבע"י דאין צריך הכנה לכן אסור לב"ה. אבל אי הוי צריך הכנה לא הוי מהני בי' הכנה. דעפר לאו בר מעשה הוא וכדפי'. וב"ש לשטתיה דס"ל אין מכסין באפר כירה כדפי' לעיל. ועפר א"א להכינו והוי מכשירין שא"א לעשותו מבע"י דשרי. אבל רב יהודה איהו ס"ל עפר יש לו תיקון בהכנה לכן קשיא לי' אפר כירה מאן דכר שמיה כל זה ברור:
<h2>דף ח:</h2>
והא מדקתני סיפא כו' מכלל דרישא בדאית ליה כו' יש לתמוה דמסיפא לחוד ה"מ למפרך. וע"כ מחק מהר"ם הספרים ע"ש. ולעד"נ דה"פ. דמסיפא לחוד לא ה"מ למפרך. דה"מ לאוקמי בדאית ליה עפר מוקצה עסקינן. דגבי וודאי מכסין בו כמ"ש התוס' בשם הירושלמי. אבל ספק אין מכסין בו כדפי' לעיל. ע"כ פריך מכלל דרישא בדאית ליה עסקינן. ר"ל בשלמא בלא הך סיפא שפיר מתרץ לעיל דאיירי בדלית לי'. ודקשיא מאי איריא ספק אפי' וודאי נמי. י"ל דסד"א משום שמחת י"ט לשחטי' ולא לכסיי'. אבל השתא דסיפא ע"כ בדאית ליה מוקצה מיירי. תו ליכא לשנויי דרישא איירי גם בלית לי' מידי לכסות ביה דלא אמרי' לשחטיה ולא לכסיי'. וסיפא איירי גם באית לי' עפר מוקצה דאין מכסין בו. דא"כ קשה הך סיפא למה לי לאשמעינן דאין מכסין כוי במוקצה הא מרישא שמעינן לה. דאי ס"ד דמכסין כוי בעפר מוקצה. א"כ הדרה קושיא לדוכתא ברישא מאי איריא ספק אפי' וודאי נמי. דהשתא אין לומר דסד"א משום שמחת י"ט לשחטי' ולא לכסיי'. איך אפשר לומר כן הא יש ללמוד בק"ו דספק מצות כיסוי אלים לדחות שמחת י"ט דהשתא איסור מוקצה דוחה שמחת י"ט לפי מאי דקיל"ן דאפר כירה שהוסק בי"ט אין שוחטין בי"ט לכסות בו. הרי מוקצה דוחה שמחת י"ט. ספק כיסוי דחמיר ממוקצה לפי ההוה אמינא זו דמכסין כוי באפר מוקצה. מכ"ש דדוחה לשמחת י"ט. ואיך סד"א דמשום שמחת י"ט לשחטי' ולא לכסוי'. אלא מדאיצטרך למיתני רישא. ע"כ דאין מכסין כוי במוקצה דמוקצה חמיר מספק כיסוי וא"כ הך סיפא למה לי. אלא מדאיצטריך סיפא מכלל דרישא בדאית ליה עסקינן. וע"כ צ"ל כדפי' לעיל ודלא כרב יהודה ואז א"ש:
<b>שם</b> תוס' בד"ה סוף סוף י"ט כו' עכ"ל יש לתרץ דכאן דרוצה לתרץ דברי ר' יהודה מרא דשמעתתא דמכניס עפר מלא קופתו כו'. דלא תקשה לי' ממתני' דכוי. ור"י הרי סבר לעיל דהא דתנן ומודים שאם שחט שיחפור בדקר ויכסה. והוא שיש לו דקר נעוץ מבע"י ע"ש. הרי דע"כ דסבר ר"י די"ט עשה ול"ת הוא לכן אין עשה דכיסוי דוחהו. ע"כ פריך סוף סוף י"ט לרב יהודה עשה ול"ת הוא. נמצא כיון דלר"י א"א לתרץ בהכי. א"כ תקשה ליה איך יתרץ למתניתין דכוי. לכן אליבא דרב יהודה הוצרך רבא לתרץ במ"א. זה נ"ל פשוט:
<h2>דף יב.</h2>
בד"ה השוחט עולת נדבה כו' ר"ע היא כו' עכ"ל. אין לתרץ דהא וודאי ס"ל לר' עקיבא כב"ה דאמרי לקמן לה' לרבות כל דלה' אתי. א"כ צרכי גביה הותר בהדיא. לכן לא אמרינן דאהדרי' לאיסורא קמא כמ"ש התוס'. וא"כ לר"ע השוחט עולת נדבה אמאי לוקה. הא לאו הבא מכלל עשה הוא. לכן מוקי כב"ש דלא ס"ל לקמן הא דלה' דלרבוי אתי. דיש לומר דלא מרבה מלה' אלא דומיא דחגיגה דחובה כדאי' לקמן דף כ'. תדע דהא רבה אתקיף כדי לאוקמי ברייתא זו גם כב"ה וק"ל:
<b>בא"ד</b> ותימא הואיל ומוקמינן כו'. יש לתרץ תמיהת התוס' דע"כ הא דפליגי לקמן ב"ש וב"ה. דב"ה ס"ל לה' כל דלה' וב"ש לא ס"ל. וע"כ צ"ל דב"ש לשטתו ס"ל דאי לא כתיב לה'. סד"א השוחט עולת ראיה ביום טוב לוקה משום דאהדרי' לאיסור קמא. אבל השתא דנכתב לה' להתיר בהדי' כל צרכי גבוה. לכן לא אמרינן אהדרי' לאיסורא קמא והוי לאו הבא מכלל עשה דאין לוקה. אבל ב"ה לשטתו דס"ל מתוך. ע"כ בלא קרא דלה' אשכחן היתרא בהדי'. אלא ע"כ לה' להתיר עולת ראיה לגמרי אתי. וע"כ א"ש הא דאין לוקה לב"ש על עולת ראיה. אך דלא הוי בכלל היתרא דלה' אלא דומיא דחגיגה דחובה כדפי' לעיל ודוק:
<b>שם</b> בד"ה ה"ג רש"י אלא מעתה כו' הנה רש"י ותוס' נדחקו כאן. משום דקשיא להו על גירסא הישינה בהא דלרב יוסף לוקה לב"ה בהוציא אבנים בי"ט. משום דכל שלא לצורך יו"ט נא אמרינן מתוך. ולעיל מבואר בשוחט עולת נדבה מותר לב"ה אף שהוא שלא לצורך יו"ט. וכן אמר ר' יוחנן גבי מבשל ג"ה בי"ט. שהוא לצורך י"ט ואפ"ה הותר מן התורה. משום הכי הגיה רש"י. והתוס' נדחקו לתרץ:
ולפענ"ד נראה לתרץ דרב יוסף לשטתו אזיל לכן ס"ל דבצורך יו"ט דוקא הוא דאמרינן מתוך. אבל שאר האמוראים ס"ל דאפי' שלא לצורך י"ט אמרינן מתוך. וזה עפ"י הא דמבואר לקמן דף י"ט (ע"א) דלעולא דאמר דשלמי נדבה גם לב"ה אין קריבין בי"ט. ופריך עליה מברייתא. ומשני הש"ס שם. דלפי התירוץ ההוא לכ"ע שלמי נדבה אין קריבין בי"ט לב"ה. ורב יוסף משני שם דאשכחן תנא הסבר כעולא. וע"כ דתנאי הוא אליבא דב"ה ע"ש. ולפ"ז י"ל דשאר אמוראי לא ס"ל תירוצא דרב יוסף שם. אלא ס"ל תירוץ של הש"ס דשם. וע"כ דכלהו תנאי ס"ל אליבא דב"ה דמתני' דשלמי נדבה אין קריבין בי"ט. ולפ"ז הא דהשיב ב"ה לב"ש לקמן דף כ' (ע"ב) בברייתא שם דאיצטרך לכם ולא לגוים לאו דוקא. דה"ה דאיצטריך לב"ה למעט מלכם ולא לגבוה וכ"כ שם התוס' (בד"ה לכם כו') ע"ש. וע"כ צ"ל משום דתרתי ש"מ מלכם דהי מנייהו מפקית. ולפ"ז צ"ל דב"ש וב"ה אזלי לשיטתן. דלב"ה איצטריך לכם למעט עולת נדבה דסד"א דשרי במתוך. וקרא דוחגותם אתי למעט שלמי נדבה ולה' אתי להתיר עולת ראיה דסד"א כיון דממעטינן מלכם עולת נדבה ולא אמרינן מתוך. ממילא נתמעט נמי עולת ראיה דלא נאמר מתוך אצל גבוה. קמל"ן לה' דשרי. אבל לב"ש ס"ל דלא איצטריך מיעוט לעולת נדבה. משום דלב"ש לא ס"ל מתוך. ע"כ לכם למעט שלמי נדבה הוא דאתי. וקרא דוחגותם למעט עילת ראי' הוא דאתי. והא דאכתוב לה' לב"ש. צ"ל כדפי' לעיל דקרא אתי להתיר בהדי' צרכי גבוה, דהשתא השוחט עולת ראיה לא לקה כיון דניתר צרכי גבוה בהדיא לא אמרי' אהדרי' לאיסורא קמא. וה"ל לאו הבא מכלל עשה. משא"כ לב"ה דלא צריך קרא לזה. דכבר הותר בהדיא במתוך וכדפי' לעיל. ולההוא שטה צ"ל דס"ל לב"ה דאפי' שלא לצורך יו"ט כלל נמי שרי במתוך. דאל"כ אמאי צריך מיעוט לב"ה לעולת נדבה מלכם. ע"כ מש"ה ס"ל לכל האמוראים דלב"ה גם שלא לצורך יו"ט כלל שרי נמי במתוך. אבל רב יוסף דאיהו ס"ל לקמן דבשלמי נדבה פליגי תנאי אליבא דב"ה דמתני' אי קריבין ביו"ט אי לא. וקשיא ליה לרב יוסף להאי תנא דס"ל שלמי נדבה קריבין בי"ט לב"ה. א"כ למה לי וחגותם הא מלכם נפקא. וע"כ צריך רב יוסף לפרש דלב"ה לא ילפינן מלכם למעט גבוה מיני'. אלא מלכם ממעטינן רק גוים לחוד. וא"כ ברייתא דלקמן דהשיבו ב"ה דלכם אתי ולא לגוי הוא כפשטי' דלא ממעטין גבוה מיניה. וטעם פלוגתא דתנאי לענין שלמי נדבה לב"ה. צ"ל דע"כ ס"ל דלב"ה לא ממעטינן מלכם גבוה. אלא דלכם אתי ולא לגוים. דמר סבר הא דמרבינן מלה' כל דלה'. אפי' נדבה במשמע. לכן ס"ל דשלמי נדבה באמת שרי לב"ה. וקרא דוחגותם אתי למעט עולת נדבה כי היכי דל נטעה לרבות מלה' אפי' עולת נדבה. ואידך תנא ס"ל לא מרבינן מלה' אלא דומיא דחגיגה דחובה. לכן וחגותם לא איצטריך למעט עולת נדבה. דמהיכי תיתי להקריבה. דהא שלא לצורך י"ט כלל לכ"ע לא שרינן במתוך. ואי משום ריבוי דלה' הא לא מרבינן מיניה אלא חובה. אלא ע"כ וחגותם למעט שלמי נדבה אתי דאין קריבין בי"ט. ופלוגתא דב"ש וב"ה אליבא דרב יוסף צ"ל דבמתוך קמיפלגי דב"ש ס"ל לה' אתי להתיר צרכי גבוה בהדי'. דהשתא יצא עולת ראיה מכללא דלא תעשה מלאכה. ע"כ לא לקי עלה דהוי לאו הבא מכלל עשה וכדפי' לעיל. ע"כ ס"ל לב"ש דלכם אתי למעט שלמי נדבה. וקרא דוחגותם למעט עולת ראיה הוא דאתי. אבל ב"ה דס"ל מתוך. לכן בלא קרא דלה' יש עולת ראיה בכלל היתר במתוך. כיון דעולת ראיה הוא חובה ליום הוי צורך י"ט. ע"כ לה' להתיר עולת ראיה לגמרי הוא דאתי. וקרא דוחגותם למעט שלמי נדבה אתי. וא"כ לכם ע"כ למעוטי גוים הוא דאתי. הרי דלרב יוסף צ"ל ב"ש וב"ה דפליגי במתוך. היינו במתוך דומיא דעולת ראיה דחובה ליום. אבל שלא לצורך יו"ט מודו ב"ה דלא אמרינן מתוך. דאל"כ קשה למ"ד שלמי נדבה אין קריבין ביו"ט מנלי' הא. דאי מוחגותם הא איצטרך למעט עולת נדבה דלא תימא להתירו במתוך אלא ע"כ צ"ל דעולת נדבה דלית ביה צורך י"ט מודו ב"ה דלא אמרי' מתוך. ודוקא דומיא דעולת ראיה דחובה ליום. הוא דס"ל לב"ה מתוך. לכן ס"ל לרב יוסף לשטתו בהוציא אבנים לביה לוקה. והשתא א"ש לשון מתקיף רב יוסף כו' דהו"ל למימר א"ר יוסף כיון דמשיב אתקפתא דרבה:
ולפמ"ש ניחא דרב יוסף אתקיף על רבה וגם על רב יצחק. וס"ל דברייתא דהשוחט עולת נדבה לכ"ע אתי. דכיון דליכא צורך יום טוב לכ"ע לא אמרינן מתוך לכן לוקה גם לב"ה:
ולמה שכתבתי צ"ל לשארי האמוראים דס"ל דאליבא דב"ה לכ"ע שלמי נדבה אין קריבין בי"ט. ולכאורה קשיא עלייהו דהא ס"ל לאבא שאול ולר"א בר"ש לקמן דנדרים ונדבות קריבין ביום טוב. וא"כ גם אליבייהו צריך לומר דתנאי היא. יש לומר דוודאי מבואר הוא דתירוץ הראשון דהש"ס בדף י"ט לא ס"ל הא דאמר רב יוסף דתנאי היא. אלא צ"ל דס"ל דאבא שאול ור"א בר"ש ס"ל דקרא דלה' איירי בשלמי נדבה דומיא דחגיגה. דשלמים היא ויש בה אוכל נפש דהדיוט. ועולת ראיה אסור להקריבה אליבייהו. אבל לב"ה דמתני' דשרי עולת ראיה וודאי לכ"ע ס"ל לב"ה דמתני' דשלמי נדבה אין קריבין ביום טוב. וכל זה ברור ועמ"ש לקמן:
<b>בא"ד</b> לכך נראה לפרש כו'. תמיה לי על שטת התוס' מהא דפ' כל הכלים דף קכ"ד ובפ' משילין (דף ל"ז ע"א) דרמי שם מתני' אהדדי לענין אם מקילין טלטול בי"ט טבי מבשבת. ומשני דלא קשיא הא ב"ש די"ט ושבת שוין בהוצאה והא ב"ה. והרי הא מתני' דר"פ משילין דע"כ שלא לצורך י"ט הוא אלא פסידא דממונא כדאי' להדי' בש"ס ר"פ משילין. וא"כ לא שייך כלל לפלוגתייהו דב"ש וב"ה דלא פליגי אלא בלצורך י"ט. אבל משום פסידא דממונא לא מקרי צורך י"ט. ותדע דהא מבואר במשנה די"ט הביאו הש"ס פ"ג דפסחים דף מ"ו דבהמה מסוכנת דפסידא דממונא הוא אם אין יכול לאכול הימנו כזית צלי מבע"י אסור לשחטה בי"ט. הרי מבואר דמשום פסידא דממונא לא אקרי צורך י"ט. לכן אסור להתוס' מדאורייתא ולרש"י מדרבנן. ע"כ קשה דלא שייך שם לפלוגתייהו דב"ש וב"ה כלל וצ"ע:
ומה שהקשו התוס' על רש"י יש לתרץ. ובזה יתורץ ג"כ מה שתמהו הגדולים ז"ל בהא דמבואר בביצה דף ל"ג (ע"א) בטעמא דמתניתין דאין סומכין קדירה בבקעת בי"ט משום דלא נתנה עצים אלא להסקה. ובסוגיא דשבת דף קכ"ד (ע"א) מבואר דטעמא דמתני' הוא משום גזירה י"ט אטו שבת:
ויש לתרץ דע"כ לרבה דס"ל כאן דטעמא דב"ה דס"ל אין הוצאה לי"ט. עכצ"ל דבאבנים מודו ב"ה דאסור מדרבנן. ועכצ"ל הטעם דגזרינן י"ט אטו שבת. ורבה לשטתו דס"ל נמי לקמן דף י"ח ע"א גבי טבילת כלים דגזרינן י"ט אטו שבת. אבל רב יוסף פליג עליו שם ולא ס"ל למיגזר י"ט אטו שבת כמו שאפרש שם בס"ד. לכן פריך כאן שפיר לשטתו לפלוג באבנים דכיון דלית להוצאה בי"ט עיקר מן התורה לא שייך כלל למיגזר בי'. דלא ס"ל לרב יוסף למיגזר י"ט אטו שבת. ע"כ סוגיא דשבת דקאי שם להדי' לעיל מינה אליבא דרבה. ורבה הא ס"ל דגזרינן י"ט אטו שבת. לכן אליבא דרבה קאמר הש"ס דטעמא דמתני' דאין מבקעין. דגזרינן י"ט אטו שבת. אבל סוגיא דביצה קאי לרב יוסף. ולפ"ז י"ל לרש"י דהסוגיא דפ' אלו עוברין קאי לרבה דס"ל דטעמא דב"ה דאין עירוב והוצאה לי"ט. אבל דכ"ע אית להו מתוך. מיהו למה שתרצתי אני לעיל גירסא הישינה אתי שפיר נמי הא דלקמן. דרב פפא דמשני שם הא ב"ש והא ב"ה לא ס"ל הא דרב יוסף כאן. אלא כרבה או כר' יצחק דאפי' שלא לצורך י"ט שרי לב"ה מן התורה. רק רבנן גזרו באבנים י"ט אטו שבת כשטת רבה דלקמן דף י"ח. והשתא א"ש דרב יוסף בסוגיא דשבת הנ"ל לא רצה לשנויי כדמשני ר"פ שם. הא ב"ש והא ב"ה אלא משני שם הא ר"א והא ר"י ע"ש. משום דלדידיה לא שייך שם פלוגתא דב"ש וב"ה כדפירשתי וכל זה ברור:
סוף דבר יש לנו ראיה ברורה מסוגיא דשבת וביצה מדמשני הא ב"ש והא ב"ה דשלא לצורך י"ט כלל נמי שרי מדאורייתא. ודברי התוס' והרא"ש צל"ע. (ועיין ברש"ל שפשוט בעיניו דמשום פסידא דממונא לא. מקרי צורך י"ט כלל):
<b>שם</b> בד"ה דלמא בעירוב והוצאה קמיפלגי כו'. הא בלא"ה מותר כו'. כבר תמהו כל המפרשים בזה מאי קשיא להו להתוס'. הא וודאי צריכים לעירוב לטלטל כל מידי דלצורך י"ט כגון קטן למול וס"ת ולולב. ואמאי נדחקו לתרץ דהעירוב הוא כדי לטלטל מידי שלא לצורך י"ט כלל:
והנלע"ד לפרש כוונת התוס' כאן משום דהוי קשי' להו להתוס' למאי אתקיף רבה דלמא בעירוב והוצאה פליגי. הא וודאי ניחא טפי לאוקמי פלוגתייהו במתוך:
דהשתא ב"ש וב"ה לשטתן דלקמן קאי. דלב"ה דע"כ לכם למעט עולת נדבה אתי. וקרא דוחגותם למעט שלמי נדבה. ע"כ ס"ל לב"ה מתוך מדאיצטרך למעט עולת נדבה. אבל ב"ש ס"ל לכם למעט שלמי נדבה. וקרא דוחגותם למעט עולת ראיה אתי. אבל עולת נדבה לא צריך למעוטי דלא ס"ל לב"ש מתוך. אבל אי הוי פליגי בהוצאה בי"ט באיזה סברא יפלגו. ובפרט לגירסא הישינה דהתוס' דלא גרס קרא דירמיה:
תו קשה לי לשון רב יוסף דאמר ש"מ בהוצאה שלא לצורך פליגי:. תו מי איכא למ"ד דבהוצאה לצורך פליגי. הא וודאי גם לרבה בהוצאה שלא לצורך פליגי. גם מ"ש התו' ע"ז וז"ל ש"מ בהוצאה שלא לצורך פליגי דב"ה סבר מתוך כו' אינו מובן. דהכי ה"ל להתוס' לכתוב ובמתוך קמיפלגי:
עכנ"ל דהתוס' מפרשים דאתקפתא דרבה דפלוגתייהו הוא אי יש הוצאה לי"ט. דאז ב"ש וב"ה ג"כ לשטתן דלקמן קאי. וזה ע"פ מה דצ"ל בתוס' דהשיגו לקמן בד"ה ה"ג כו' על פי' ר"ת דהוצאת קטן דמתני' היינו לטיול ולא למול. ולכאורה קשה מנא להו לתוס' הא. וצ"ל דהוי קשיא להו להתוס' על הש"ס גופא. מנלי' לרב יצחק לעיל לאוקמי ברייתא דלא כב"ה. אימא דלא פליגי ב"ה אלא בדברים שחובה ליום כמו מילה ולולב וס"ת. אבל עולת נדבה שאין חובה ליום מודו ב"ה דאסור. אלא ע"כ משום דהש"ס ס"ל דקטן היינו לטיול. וא"כ וודאי עולת נדבה משום שלא יהא, שולחנך מלא כו' לא גרע מקטן למול. ואתקיף רבה מנלך הא דאימא לך לעולם בעולת נדבה דלאו חובה ליום הוא לכ"ע לא שרינן במתיך. וברייתא אתיא לכ"ע. וכי פליגי בדבר שהוא חובה ליום אי שרינן ליה במתוך. ולהיפך פליגי דב"ש ס"ל מתוך וב"ה לא ס"ל מתוך לכן ס"ל לב"ש לקמן דאסור להקריב עולת ראיה בי"ט משום דכתיב לכם למעוטי גבוה. ואנן לא ידעינן אי למעט שלמי נדבה אתי אי למעט עולת ראיה. ע"כ ממעטינן שניהם דהי מינייהו מפקת. אבל ב"ה לשטתו דלא ס"ל מתוך אפי' בדבר שהוא חובה ליום. לכן ע"כ לה' לרבות עולת ראיה אתי ולכם למעט שלמי נדבה אתי. דליכא למימר אימא איפכא דלה' לרבות שלמי נדבה. ולכם למעט עולת ראיה אתי. א"כ קשה לשתוק מתרווייהו מלכם ומלה'. ואנא ידענא דשלמי נדבה דאוכל נפש הוא שרי. ועולת ראיה אסור כיון דלית להו לב"ה מתוך. אלא ע"כ צ"ל לה' לרבות עולת ראיה הוא דאתי ולכם למעט שלמי נדבה. וא"כ גם בכאן בהכי פליגי ב"ש וב"ה. והיינו משום דב"ש וב"ה קבלו מרבותיהם. דלולב ניטל במדינה ביו"ט ולא בשבת כדאי' בסוכה. וע"כ טעמא הוא כדרבה שמא יעבירנו ד"א בר"ה. לכן לב"ה עכצ"ל דאין הוצאה לי"ט. דאל"כ קשה בי"ט נמי לגזור בלולב שמא יעבירנו ד"א בר"ה. אבל ב"ש לשטתו דס"ל מתוך. לכן י"ל דיש הוצאה ליו"ט כמו בשבת ודקשיא לך למה לא גזרי שמא יעבירנו גם בי"ט. י"ל דכיון דחובה ליום הוא אף אם יעבירנו ליכא איסור תורה. ולעולם יש הוצאה בי"ט בדבר שהוא שלא לצורך י"ט. וע"כ אסור להוציא קטן לטיול מדאורייתא דזה מקרי שלא לצורך. ובלולב וס"ת גזרי רבנן אטו שלא לצורך י"ט דאסור מדאורייתא. אבל ב"ה דלא ס"ל מתוך ע"כ דאין הוצאה בי"ט. לכן שרי ב"ה אפי' שלא לצורך י"ט כלל. ולכן גם מקרא דירמיה לא קשיא לב"ש. דכיון דלצורך י"ט שרי במתוך לכן לא הוצרך להזהיר בי"ט. וע"כ לרבה א"ש הא דנקט במתני' ג' בבות. דקטן איצטרך דאפילו לטיול דשלא לצורך יו"ט הוא אפ"ה שרי לב"ה. וס"ת איצטרך לב"ש דאפי' דבר שחובה ליום אסרי ב"ש מדרבנן משום גזירה כדפי'. ושניהם כוללים לכל י"ט ונקט נמי לולב משום דמקור פלוגתייהו נובע מלולב וכדפי'. דבלולב ליכא טעמא אחרינא רק משום דרבה. אבל בשופר י"ל טעמים אחרים כמבואר בר"ה:
והשתא איש לשון רב יוסף בהא דאמר ש"מ בהוצאה שלא לצורך פליגי. ר"ל בדבר שאינו חובה ליום כמו עולת נדבה נמי פליגי. דאלו רבה אמר בהא לא פליגי. דברייתא דעולת נדבה אתי' לכ"ע. דלא פליגי אלא בדבר שלצורך והיינו חובה ליום. וזה אינו לרב יוסף. וכ"ש לשטת רש"י דא"ש דבשלא לצורך כלל נמי פליגי במתוך לרב יוסף:
ואתי שפיר נמי לשון התוס' וז"ל דב"ה סברי מתוך. פי' לאפוקי מדרבה. דלדידיה אדרבה ב"ש ס"ל מתוך. וב"ה לא ס"ל מתוך. והשתא שפיר קשיא לרבינו חיים כיון דע"כ לב"ש ס"ל מתוך כל דבר שהוא לצורך י"ט שרי, א"כ למה הצריכו חכמים עירובי חצירות בי"ט וזה ס"ל לר"ח לדוחק גדול דחכמים יתקנו עירוב בשביל דברים שאינן צורך לי"ט. והראיה שהרי גם הר"ן ס"ל לדוחק סברא זו. וכן מהרש"ל כתב דודאי לאו סברא הוא שחכמים יתקנו עירוב בשביל דבר שאין צורך לי"ט. אבל התוס' מסקי אחר זה דמ"מ כדי ליישב הגירסא צ"ל דתקנו עירוב בשביל שלא יכשלו בדבר שהוא שלא לצורך י"ט. כן נ"ל לפרש דברי התוספות במקום שכל המפורשים נדחקו מאוד בפירוש דבריהם:
<h2>דף יח.</h2>
בד"ה כלי שנטמא כו' והר"י פי' דניחא לפי המסקנא כו' עכ"ל: הקשה מהרש"א מאי פריך נגזור הא אטו הא. הא בי"ט מילתא דלא שכיחא הוא וכן הקשה בס' קיקיון דיונה ובאמת בחנם נדחקו דברור הוא דמ"ש התוס' דהא דלעיל דנטמא בי"ט מיירי בולד הטומאה. היינו למאי דסברי התוס' דאיירי בישראל. אבל לפי' הר"י דע"כ מיירי בכהן ולתרומה. השתא מובן כוונת היש מפרשים שברש"י. משום דקשיא להו למה לא חילקה הברייתא קמייתא בין נטמא באב הטומאה ובין נטמא בולד הטומאה. וכן ברייתא בתרייתא אמאי לא חילקה בין נטמא מעי"ט לבין נטמא בי"ט. לכן מפרשים דברייתא קמייתא מיירי בישראל ולחולין. לכן לא מיירי בולד הטומאה דלא משכחינן לי' בישראל. אלא ע"כ מיירי בנטמא באב הטומאה. אבל ברייתא בתרייתא מיירי בכהן ולתרומה. לכן לא חילקה בין נטמא מעי"ט ובין נטמא בי"ט. אלא דבנטמא באב הטומאה אפי' נטמא בי"ט אין מטבילין בי"ט. ואם נטמא בולד הטומאה אפי' נטמא בעי"ט מטבילין בי"ט. לכן פריך בולד הטומאה בעי"ט נגזר אטו כו'. וכן הוא לשון י"מ שברש"י אפי' נטמא בי"ט כו'. וזה ברור:
<b>שם</b> <b>רש"י</b> בד"ה בדלי טמא כו' וטעמא דטבילה אסורה דנראה כמתקן כלי כו' וכ"כ עוד בכל הסוגיא. והוא תמוה. דהא הסוגיא אזיל לרבה דלא ס"ל האי טעמא וע"כ נדחקו מהרש"ל ומהרש"א בזה ע"ש. והתוס' ישנים כתבו על רש"י דלא דק:
ואני אומר דיפה דק. משום דקשיא לרש"י טובי בהסוגיא. חדא מה שהקשו התוס' בד"ה נגזור השקה כו' אמאי לא פריך נגזור שמא יעבירנו כו'. וכן קשה גבי וולד הטומאה. ומ"ש התוס' הוא דחוק:
תו תמהו התוס' (ע"כ) בד"ה הדר ביה כו' אלמא מהך תירוצא דנראה כמתקן הדר ביה:
תו הקשו התוס' שם בד"ה ושוין שמשיקין כו'. אמאי נקט בכלי אבן ע"ש:
תו קשה גבי פלוגתא דרבי ורבנן דלקמן. דלר' אין משיקין בשבת ואין מטבילין בי"ט. ולרבנן משיקין בשבת ומטבילין בי"ט. ואנן לא ידעינן טעמייהו ובמאי קמפלגי:
תו קשה למה העמיד הש"ס תניא כוותיה דרב ביבי קודם דברי רבא. והא דרך הש"ס בכ"מ לומר אחר דברי כל האמוראים תניא כוותיה דמר. לכן נלפענ"ד לומר ע"פ מה שלמדתי מלשון רש"י. דיש לומר דכמו שהחמירו חכמים גבי טבילת כלים למיגזר גזירה לגזירה. ה"נ החמירו חכמים למיגזר כאן חד גזירה במילתא דלא שכיחא. אך בתרתי לטיבותא היכא דהוי גזירה לגזירה וגם מילתא דלא שכיחא. כגון השקה למגזר אטו הטבלה בזה לא גזרי רבנן. ולפ"ז י"ל לרבה בהא פליגי רבי ורבנן. דהם קבלו מרבם דאיסור טבילת כלים היה משני טעמים. משום דנראה כמתקן. ומשים גזירה שמא יעבירנו ע"כ ס"ל לרבי דבאחד משני הטעמים האלו סגי לאסור טבילת כלים. וכל היכא דשייך טעם האחד. אפי' אין שייך בו טעם השני אפ"ה אסרו לטבול. אבל רבנן ס"ל דמשום טעם האחד לחוד לא הוי אסרי חכמים לטבול בי"ט. ועכצ"ל משום דטעמא דשמא יעבירנו הוא חששא רחוקה לחוש כן בטבילת כלים. וכן משום טעמא דנראה כמתקן לא היה אסורים. אלא משום שנצטרפו שני הטעמים ביחד. בזה דוקא גזרי חכמים על טבילת כלים. לכן כל היכא דשייך כק טעם האחד לא אסרו. והשתא מתברר פלוגתייהו. דרבי ס"ל אף היכא דלא שייך בו רק טעם א' אפ"ה אסרו. לכן ס"ל לרבי דבי"ט אין מטבילין כלי ע"ג מימיו. ואע"ג דכיון דלית ליה מיא מיזהר זהיר ביה. וע"כ מילתא דלא שכיחא הוא להטביל כלי ע"ג מימיו. אפ"ה אסור מטעם דנראה כמתקן. וחד גזירה גזרינן גם במלתא דלא שכיחא כדפי'. אבל בהשקה בי"ט שרי גם לר' דבאוכל לא שייך לאסור משום תיקון. דאפי' בשבת קיל"ן בסי' כ"ד ס"ז דבשבת מותר לאשווי אוכלא ולתקנו. וגם משום שמא יעבירנו ליכא למיגזר י"ט אטו שבת דהוי גזירה לגזירה ולא גזרינן במילתא דלא שכיחא. אבל בשבת גם בהשקה אסור. משום דגזרינן שמא יעבירנו אפי' בבור בחצירו אטו בור בר"ה. דהוי חדא גזירה כדמוכח בתוס' ד"ה גזירה י"ט אטו שבת כו'. וחד גזירה גזרינן גם במילתא דלא שכיחא. אבל לרבנן דס"ל דבציר שני הטעמים יחד בזה דוקא גזרי חכמים אבל היכא דלא שייך בי רק טעם האחד לא אסרו כדפי'. לכן ס"ל לרבנן דבשבת משיקין דלא שייך במשקין משום תיקון וכדפי'. לכן משום גזירה דשמא יעבירנו לחוד לא אסרו חכמים כדפי' וכן בי"ט להטביל כלי ע"ג מימיו אף שנראה כמתקן כלי. מ"מ כיון דלא שייך למיגזר ביה י"ט אטו שבת. דהוי גזירה לגזירה במילתא דלא שכיחא לכן שרי. אבל להטביל כלי בשבת ע"ג מימיו דשייכי ביה שני הטעמים. משום דנראה כמתקן ומשום שמא יעבירנו דהוי בשבת חדא גזירה לכן אסור. וטעם פלוגתייהו דר' ורבנן בענין זה. נלע"ד דלשטתייהו אזלי דפליגי רבי ורבנן פ"ג דעירובין דף ל"ג ע"א. דרבי ס"ל כל דבר שהוא משום שבות לא גזרי רבנן בין השמשות. ורבנן ס"ל דגזרו בהו בה"ש. וכתב הרע"ב בפי' המשנה שם דכל שהוא משום שני שבותים ביחד מודה רבי דגזרי נמי בה"ש. ושם דף ל"ה ע"א בתוס', ד"ה בעי סכינא כו' כתבתי שכן הוא דעת רש"י ע"ש. והשתא עפ"ז מבואר פלוגתייהו דרבי ורבנן בכאן. והוא משום דתרווייהו קיבלו מרבם הא דתניא לקמן דכלי שנטמא מערב י"ט אסור לטבול בה"ש וקשיא לי' לר' לשטתו אמאי גזרי חכמים ואסרו לטבול בה"ש. הא בעלמא לא גזרי רבנן על שבות בה"ש מזה הוציא סברתו דכל דשייך בי' טעם א' משני הטעמים הנ"ל גזרי חכמים לאסור משום שבות. לכן כשנצטרפו שני הטעמים יחד הוי שני שבותים לכן גזרי רבנן לטבול כלי בה"ש. דהא בב' שבותים גזרי רבנן נמי בבה"ש וכדפי'. ורבנן לשטתייהו י"ל דבצירוף שני הטעמים יחד הוי שבות א'. ואפ"ה ניחא הא דגזרי רבנן לטבול בה ש. דהא ס"ל לרבנן דגזרי על שבות א' בה"ש:
והשתא מתורץ הא דלא פריך אהשקה נגזור שמא יעבירנו. וכן במדלין בדלי טמא וכן בולד הטומאה. משום די"ל דאתיא כרבנן. ובכל הני כיון דלית בהו משום תיקון כלי לא אסרינן להו משום שמא יעבירנו לחוד. דחששא דשמא יעבירנו הוא חששא רחוקה גבי טבילת כלים ודוקא היכא דאיכא שני הטעמים יחד בזה אסרי רבנן כדפי' לעיל. לכן פריך נגזור אטו הטבלה. וכן אטו אב הטומאה דכיון דגבי הטבלה ואב הטומאה אסור מדינא דשייך בהו שני הטעמים ע"כ נגזור אטו הנך:
והשתא לא קשה קושית התוס' (לקמן ע"ב בד"ה וכוין כו') על האוקימתא דאוקי מתני' כרבי ובי"ט. אמאי לא התירו להשקות בכלי עץ ע"ש. די"ל דלרבה י"ל דלמסקנת הש"ס גם בולד הטומאה יש בו משום דנראה כמתקן. וכן אפי' נטמא בי"ט שייך נמי לאסור אטו שבת כמו בנטמא מעי"ט. ודקשיא לך מברייתא דהתיר בהו. י"ל ההוא ברייתא אתיא כרבנן דבעי תרי טעמי לאיסורא. לכן בנטמא בי"ט. וכן שנטמא בולד הטומאה. דמילתא דלא שכיחא הוא ולא שייך למגזר בהו. דהוי גזירה לגזירה במילתא דלא שכיחא דלא גזרינן וכדפי'. לכן אף דנראה כמתקן כלי לא אסרו מהאי טעמא לחוד. אבל מתני' דאתי' כרבי דמשום חד טעמא נמי גזרי לאסור. לכן לר' אפי' נטמא בי"ט וגם בולד הטומאה אסור לטבול בי"ט משום דנראה כמתקן כלי:
והשתא צ"ל דרב יוסף ורב ביבי נמי ס"ל הא דרבה. דאיסור השקה בשבת לרבי. והטבלת כלי ע"ג מימיו לרבנן בשבת הכל הוא משום שמא יעבירנו ד"א בר"ה. אך בהא דס"ל לרבה למיגזר י"ט אטו שבת. בזה פליגי עליו. וס"ל דלא שייך למיגזר י"ט אטו שבת. כמו דלא גזר רבנן לאסור אוכל נפש בי"ט אטו שבת. לכן דקדק רש"י וכתב וז"ל רב יוסף אמר טעמא דמתני' דטבילת כלים כו'. ר"ל ודאי בהשקה והטבלת כלי מימיו טעמא דמתני' כרבה. אך דלא גזרי רבנן י"ט אטו שבת כמו שפירשתי לעיל דף י"ב. דרב יוסף לא ס"ל למיגזר י"ט אטו שבת. וע"כ טבילת כנים בי"ט ושבת אסור משום גזירה דסחיטה. וסבר רב יוסף דרבי ורבנן קבלו שני טעמים בטבילת כלים משום דנראה כמתקן כלי. ומשום גזירה שמא יבא לידי מלאכה דאורייתא. ובזה פליגי רבי ורבנן אי בעינן שני טעמים יחד. ורבי ורבנן לשטתייהו קאי הכל כאשר פירשתי לעיל לרבה. ורב ביבי נמי ס"ל כדרבה בשבת. אך בי"ט פליג עליו דלא גזיר י"ט אטו שבת. אלא בי"ט טעמא שמא ישהה וכ"מ ברש"י ע"ש. ולרב ביבי צ"ל דרבי ורבנן קבלו שני טעמים בשבת. משום דנראה כמתקן ומשום שמא יעבירנו. וכן בי"ט נמי גזרי מב' טעמים משום דנראה כמתקן ומשום שמא ישהה. וגזירה שמא ישהה לא שייך בהשקה. דבלא"ה צ"ל כן בשמעתין. והטעם י"ל כיון דלית ליה מים יפין וודאי לא משהי להו עד י"ט. ע"כ גם בהטבלה ע"ג מימיו לא שייך לחוש שמא ישהה. דהכלי לבדו לא יוכל לטבול בי"ט דאסור והמים לא משהי להו עד י"ט. וע"כ פלוגתייהו דרבי ורבנן נמי כדפי' לעיל לרבה:
והשתא מתברר. דרבה ורב יוסף ורב ביבי לא פליגי בשבת כלל רק דפליגי בי"ט וכדפי' וע"ז אמר תניא כוותיה דרב ביבי בי"ט. אבל רבא לא פליג עלייהו בי"ט. דהוא ידע ברייתא דרב ביבי רק דפליג עלייהו בשבת ולא ס"ל לרבא כלל הא דרבה למיגזר כאן בטבילת כלים משום שמא יעבירנו. ולמגזר בור בחצירו אטו בור בר"ה. וס"ל לרבא דרבי ורבנן קבלו מרבם דיש חילוק בענין השקת מים בין שבת לי"ט. תו קבלו מרבם דבשבת אסרו משום דנראה כמתקן כלי. ובי"ט אסרו משני טעמים משום דנראה כמתקן ומשום שמא ישהה. לכן רבנן ס"ל דבי"ט לא אסרו אלא בצירוף שני הטעמים יחד. וע"כ משום דבי"ט לא הוי אסרי משום דנראה כמתקן לחוד. לפי מאי דקיל"ן כר' יהודה דמכשירי אוכל נפש דא"א לעשותו מבע"י שרי בי"ט. ומבואר בר"פ תולין דבאיסור מלאכה דרבנן לא אסרי בי"ט במכשירי אוכל נפש אפי' אפשר לעשותן מבע"י. וכאן משום דאיכא נמי עוד טעמא דשמא ישהה. לכן בשני הטעמים יחד בזה אסרי חכמים בי"ט. לכן מותר לרבנן לטבול כלי ע"ג מימיו בי"ט. דשמא ישהה לא שייך ביה. ע"כ משום דנראה כמתקן לחוד לא אסרי בי"ט כדפי'. והשקה י"ל גם בשבת שרי. דהא לאשוויי אוכלא בשבת קי"לן דשרי וכדפי'. אבל רבי לשטתו דס"ל אף כל היכא דלא שייך בי רק טעם אחד נמי אסרו בי"ט. ועכצ"ל לר' אף דבעלמא מלאכה דרבנן שרי בי"ט לצורך מכשירי אוכל נפש. כאן בטבילת כלים החמירו לאסור. לכן בי"ט אסור להטביל ע"ג מימיו. וא"כ ע"כ לרבי הא דחילק בין שבת לי"ט בענין השקה. היינו בהשקה גופא דבשבת אפי' השקה אסור. ואף דבעלמא התירו לאשוויי אוכלא ולתקנו. הא כבר פירשתי דלרבי כאן בטבילת כלים החמירו טפי. וכן צ"ל בלא"ה לרבא בשמעתין. וצ"ל לרבא אליבא דרבי. דהא דהצריכו בי"ט לטעמא דשמא ישהה ולא סגי בטעמא דנראה כמתקן. היינו כדי לאסור נטמא בולד הטומאה דלית ביה משום תיקון. ולפ"ז צ"ל הא דשרי בברייתא נטמא בולד הטומאה אתיא כרבנן דבעי תרי טעמא לאסור. ולפ"ז צ"ל דמתני' לא מתוקים בי"ט כרבי. דא"כ תקשה אמאי הצריכו דוקא בכלי אבן הא יכול להשקות נמי בכלי עץ. ע"כ לרבא צ"ל מתני' בשבת וכרבנן דבשבת גם בולד הטומאה יש בו משום תיקון. והיינו דבשבת סגי בטעמא דנראה כמתקן לחוד. ולא הצריכו בשבת לטעמא דשמא ישהה:
והשתא א"ש דבדרבא פירש"י וכתב וז"ל רבא אמר טעמא דמתני' כו'. ר"ל טעמא דכולה מתני' אפי' הטבלת כלי ע"ג מימיו. לכן לא פירש"י בדרבא כמו דפי' בדרב יוסף:
והשתא מתורץ תמיהת התוס' אימא רבא הדר ביה מתירוצו דמתקן. דלפי מ"ש כל האמוראים ס"ל האי טעמא דנראה כמתקן ותקשה להו אליבא דרבי אמאי טובל אדם ביה"כ:
והשתא א"ש פסק הרמב"ם דבי"ט פ"ד (הלי"ד) כתב טעמא דשמא ישהה. וחילק (שם הלי"ח) בין נטמא בולד הטומאה לאב הטומאה. ובפכ"ג משבת (הל"ח) פסק בשבת טעמא משום דנראה כמתקן. ולא חילק בין נטמא בולד הטומאה לנטמא באב הטומאה. ולמאי דפרשתי א"ש:
והשתא נמי יתבאר כוונת הרמב"ם בפ"ו מעירובין (הל"ט) דחילק בדבר שהוא משום שבות דגזרינן נמי בה"ש. אך דוקא במקום מצוה כמו עירוב בזה לא גזרי בה"ש ע"ש:
ולכאורה תמוה מנלי' הא. (א"ה עיין הה"מ וכ"מ פ' כ"ד מהל' שבת הל"י) ולמ"ש ניחא משום דקשה לי' סתמי משניות אהדדי. כאן סתים התנא כרבנן דר' דגזור על שבות בה"ש. ובפ"ג דעירובין (דף ל"ב ע"ב) סתים התנא כרבי. ועכצ"ל לחלק דתנא דמשנתינו הכריע כן דהתם דמיירי בעירוב הכריע כר'. וכאן הכריע כרבנן כיון דלאו במקום מצוה גזרי נמי בה"ש כרבנן. וכל זה נלע"ד ברור בפי' הש"ס וברש"י במקום שכל אנשי חיל לא מצאו ידיהם:
<h2>דף יט.</h2>
תוס' בד"ה אמר עולא כו' וי"ל לב"ה מתוך כו' כתב מהרש"א וז"ל לא ידענא מאי קא קשי' להו כו' והניח בצ"ע ע"ש. ול"נ דה"פ דבשלמא לב"ש דל"ל מתוך שפיר ממעטי' מלכם אפי' עולת ראיה. דמהי תיתי לחלק דוודאי דהא דשרי רחמנא בשלמי חגיגה היינו כיון דאית בהו תרתי אכילת אדם ואינו קבוע. אבל לב"ה דע"כ אית להו דגם ש"נ ממעטינן מלכם הואיל ואין זמנו קבוע. א"כ סברא הוא דלא ממעטינן אלא נדרים ונדבו' שאינו זמן קבוע. ואפי' לצורך אכילת אדם אסרה תורה אבל עולת ראי' דזמנו קבוע הוי שרינן במתוך דשרי לצורך דהיינו שלמי חגיגה. שרי נמי שלא לצורך דהיינו בעולת ראיה במתוך וק"ל. ועפ"ז מתורץ קושית התוס' אהא דאמר לקמן גבי פלוגתייהו א"ש ודו"ק: