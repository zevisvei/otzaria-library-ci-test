<h1>אבן העוזר על ברכות</h1>
ר' בנימין עוזר הכהן
<h2>דף ב.</h2>
<b>מאימתי</b> קורין את שמע כו', כאן צווחו בו קמאי, ליתן טעם למנהגן של ישראל מקדמונים, שקורין שמע קודם צאת הכוכבים דלא כסתם משנה, ודברי רש"י ור"ת דחהו הרשב"א והרא"ש ז"ל עיי"ש, גם ר"י בתוספות רוצה ליתן טעם למנהגן, ועפ"י דבריו זמן ק"ש הוא זמן מיעוט פחות מרביעית שעה קודם צאת הכוכבים, אך הרשב"א השיב עליו דר"מ במקום ר' יהודא ור' אליעזר במקום ר' יהושע אינו משנה וגם סתם במתניתן וכו', ואני אענה את חלקי, ואברר בס"ד שעפ"י הלכה דאיפסקא להדיא בש"ס נהגו כן, ויתיישב בתוך דברינו כמה קושיות אשר נתקשו בסוגיא זו, הנה בדף ג' הקשו התוספות בד"ה למאן דגני כו', דקשיא דברי ר"א אהדדי, במתניתן ס"ל לר"א משיכיר בין תכלת לכרתי, ובברייתא אמר ר"א מאן דגני בבית אפל מיד בעלות השחר קורא ק"ש עיי"ש, תו דאמר רשב"י (דף ח') דקורא ק"ש של יום אחר שיעלה ע"ה ויוצא י"ח, והקשו שם הרי"ף והתוספות דהא במשנתינו מבואר דצריך להמתין לכל הפחות משיכיר בין תכלת כו' ונדחקו עיי"ש, ותו בבעי דאבעיא לבני מערבא לקמן אי בא השמש ביאת אורו הוא, דהסכמת כל הפוסקים לפרש דהיינו תחלת שקיעת החמה מהארץ, וכתבתי לקמן דיש לתמוה מאי קמבעיא להו, תפשוט ממתניתן דזמן ק"ש משכהנים אוכלין בתרומתן, ואי זמן אכילת תרומה תחלת שקיעה דהוא ד' מילין קודם צאת הכוכבים, איך אפשר דלהוי אז זמן שכיבה, דהא אפילו אחצי מיל קודם צאת הכוכבים פריך לקמן ור' מאיר שפיר קאמר ר"י לר"מ, (עמ"ש לקמן שם), תו לקמן אמר ר"א זמן ק"ש משקידש היום, ופירוש רב האי גאון הביאו הרשב"א בחידושיו דהיינו מתחלת השקיעה, ופי' הטעם משום דס"ל לר"א דאז הוא לילה דס"ל ובא השמש היינו ביאת אורו עיי"ש, ולכאורא ודאי כוונת הגאון דלא פי' הטעם משום וס"ל לר"א דאז ן שכיבה הוא, וכמו דכל התנאים פליגי בזמן שכיבה, וצ' משם דקשיא ליה להגאון דבתחילת שקיעת החמה ודאי לאו זמן שכיבה הוא כדפירשתי, לכן פי' הטעם דס"ל לר"א דבא השמש ביאת אורו הוא, וקשה לי דא"כ מאי פריך לקמן קשיא דר"א אדר"א, הא לדעת הגאון גם לר"א דברייתא זמן ק"ש משכהנים אוכלין בתרומה, ותו מדפליג ר' יהושע בברייתא על ר"א ואמר משכהנים נכנסין כו', משמע באכילת תרומה גופא לא פליגי, וכדי לתרץ כ"ז נלעד"ל עפ"י הא דמבואר לקמן בש"ס דף ח' ובפרט לפי פי' הרי"ף מבואר במלחמות וחידושי הרשב"א ז"ל, דע"כ משעלה ע"ה עד כדי שיכיר כו', איכא דשכבי ואיכא דקמי, ע"כ לכתחלה לא הוי זמן ק"ש, ואחר שיכיר כו' הוא זמן קימה לרוב העולם, ואף דאיכא דגנו הואיל ורוב העולם קמו הוי זמן ק"ש לכתחלה, כ"כ להדיא במלחמות וחידושי רשב"א שם והוא מוכרח שם, ועל פי מה שכתבתי לקמן דף ח' דבחנם נדחקו הרי"ף והתוספת בדברי רשב"י דודאי רשב"י פליג על מתניתן דלקמן, דמתניתן דלקמן ס"ל משיכיר כו' הוא כרבנן דרשב"י, אבל לשיטת רשב"י זמן ק"ש מיד שעלה עמוד השחר ועיי"ש שכתבתי בטוב טעם ודעת), ובזה ישבתי שם כל הקושיות שהקשו התוס' ופוסקים שם ע"ש, ועפי"ז י"ל דודאי פי' הגאון הוא אמת, דר"א דסבר בברייתא משקידש היום היינו מתחלת השקיעה, ונ"ל הטעם דס"ל לר"א כיון דאיכא דשכבי אז הוי שפיר זמן שכיבה, וכן למאי דאבעי' לבני מערבא דבמתני' זמן ק"ש מתחלת השקיעה י"ל אף דלרוב העולם, ודאי דלאו זמן שכיבה אז הוא, מ"מ כיון דאיכא דשכבי מיד בתחלת השקיעה הוי שפיר זמן שכיבה, והא דפריך לקמן ור"מ שפיר קאמר ר"י לר"מ ור"מ, ושם איירי בחצי מיל קודם צאת הכוכבים. י"ל משום הכי כפל הש"ס דבריו שם ור"מ שפיר קאמר ר"י לר"מ ור"מ דייקא דהא ר"מ סבר לקמן דף ט' דזמן ק"ש דשחרית הוא משיכיר כו', הרי דאף מיד שעלה ע"ה איכא דקמי אז כדפירשתי אפ"ה הואיל ורובא דעלמא לא קמו אז לא הוי זמן ק"ש, דזמן (ק"ש) [קימה[ לרובא דעלמא בעינן, וא"כ ה"ה וודאי בק"ש דערבית זמן שכיבה לרוב העולם בעינן. וכאן ברור הוא. דקודם צה"כ חצי מיל לאו זמן שכיבה לרוב העולם הוא, מש"ה פריך שפיר, אבל לר"א וכן על מתניתן לבני מערבא לא קשיא, די"ל דס"ל כרשב"י דלקמן דאין צריך זמן קימה לרוב העולם, וה"נ י"ל בתחלת שקיעה איכא דשכבי, והשתא לא קשיא מה שהקשו התוספת דברי ר"א אהדרי, די"ל דהא הש"ס משני תרי תנאי אליבא דר"א, נמצא דמתניתן ס"ל דר"א ס"ל דק"ש דערבית מצאת הכוכבים, הרי דבעי זמן שכיבה לרוב העולם, מש"ה ס"ל לר"א במתניתן בזמן ק"ש דשחרית משיכיר כו' דהוא זמן קימה לרוב העולם, אב ר"א דברייתא איהו ס"ל זמן ק"ש דערבית מתחלת השקיעה הרי דברור דלאו זמן שכיבה לרוב העולם הוא, ואפ"ה כיון דמיעוט שכבי הוי זמן ק"ש, ה"נ ס"ל לר"א בק"ש דשחרית מאן דגני בבית אפל מיד כשעלה. ע"ה לקרי ק"ש כיון דאיכא דקמי ס"ל לר"א כרשב"י דלקמן, והא דאמר הש"ס אבע"א רישא דמתניתן לאו ר"א הוא, י"ל דה"ק משום הך קושא דרישא דמתניתן אין צורך לומר תנאי היא, אבל מ"מ לפי האמת צ"ל בלא"ה דתנאי היא אליבא דר"א, ודומה לזה מצינו לעיל באיבעית אימא יליף מברייתו של עולם, דע"כ צ"ל דה"ק משום קושיא זו אין צ"ל דהתנא אקרא קאי, אבל מ"מ לפי אמת ע"כ צ"ל כתירוץ הראשון דלשם מפני הקושיא ראשונה דפריך שם, א"נ י"ל ודאי גם לאיבעית אימא צ"ל נמי תנאי הוא, אך דברישא מ"מ קשיא ליה למה רבי בעל המשניות הכניס עצמו בפלוגתא דתנאי להביא דין זה בשם ר"א דהוא שמותי ולחד תנא לא אמר ר"א מעולם, טפי עדיף ה"ל לרבי לומר דין זה בשם ר' יהושע דאיהו אמרה בוודאי, וגם הלכתא כוותי', מש"ה משני דרישא לאו ר"א היא. והנה הש"ס פסק לקמן להדיא הלכתא כרשב"י דק"ש דשחרית זמנו מיד שעלה ע"ה, דכן בדין לפסוק כרשב"י דקאי לשטתו דכסות לילה פטור מן הציצית, דשם הלכתא נמי כוותי' וכבר בררנו דר"א דברייתא דס"ל זמן ק"ש דערבית מתחלת השקיעה דהוא ד' מילין קודם צאת הכוכבים, בשיטת רשב"י קאי דזמן שכיבה וזמן קימה לא בעי לרובא דעלמא, ע"כ יפה הוא מנהגן של ישראל מקדמונים לקרות ק"ש מתחילת השקיעה דהוא שעה וחומש שעה קודם צאת הכוכבים, וראיה ברורה לכל זה ולפי' הגאון הנ"ל, דבתיקוני זוהר פסק לקרות ק"ש דלילה דוקא מתחלת שקיעת החמה ע"פ הסוד עיי"ש, הרי בעל תקוני זוהר דאיהו רשב"י לשיטתו דבש"ס דידן, דס"ל זמן ק"ש דשחרית מיד שעלה עמוד השחר וס"ל כר"א דברייתא, וזמן ק"ש דערבית לדידהו מתחילת השקיעה כ"ז ברור כשמש ודוק.
<h2>דף ב:</h2>
<b>תוס'</b> ד"ה דלמא ביאת אורו וכו' וי"ל דהכי פירושו כו' וכדברי תוספות אלו פירשו בעל המאור והרשב"א ז"ל, ויש לתמוה על פירושן דאם כן מה קמבעיא לבני מערבא תפשוט ממתניתן דזמן ק"ש משכהנים אוכלין תרומה, ואי מתחלת השקיעה איך אפשר דאז יהיה זמן שכיבה הא הוי ד' מילין קודם צאת הכוכבים, והרי אפי' חצי מיל קודם צאת הכוכבים אמר ר' יהודא לר"מ דלאו זמן שכבה הוא. ופריך הש"ס לקמן ור"מ שפיר קאמר ר"י לר"מ, ומאי פריך אימא בזה קמפלגי כי היכי דפליגי שאר תנאים, מאי דלמר לא הוי זמן שכיבה הוי זמן שכיבה לאידך, אלא ע"כ דפשוט הוא בעיני הש"ס דבזה א"א להסתפק ביה, דברור הוא דאז לאו זמן שכיבה הוא לכ"ע בחצי מיל קודם צה"כ, ומכ"ש ד' מילין קודם צה"כ פשיטא דלאו זמן שכיבה הוא, וזה ברור דמש"ה לא פירש רש"י פירוש זה.
<b>ומה</b> שהקשה מהרש"א על רש"י תפשוט ממתניתן דמשכהנים כו' לק"מ די"ל דמתניתן מיירי בהנך דלאו בני כפרה נינהו כגון טמא מת ושרץ, אבל מברייתא דמבואר זמנו צאת הכוכבים וא"כ תקשה במתניתן דלא נקיט מצאת הכוכבים., וע"כ צ"ל דקמ"ל אין כפרה מעכבת ומיפשט שפיר, אבל בלא ברייתא י"ל דאכילת כהנים בתרומה הוא זמן מה קודם צאת הכוכבים ואין לזמן ההוא שם מסויים וע"כ הוצרך מתניתן ליתן סימן באכילת כהנים וק"ל.
<b>ולענין</b> קושיות התוספות על רש"י, י"ל כאשר בלא פי' רש"י קשה מ"ש התוספות ד"ה הא קמ"ל כו' הא תנינא חדא זימנא ע"ש, וע"כ צ"ל ע"פ דאיתא בפרק הערל דף ע"ד, דתנא דבי ר"י ס"ל עד אשר יטהר איירי בזב בעל שתי ראיות דלאו בר כפרה הוא, ואשר יטהר היינו שיערב שמשו ויאכל בקדשים, ולדידי' ע"כ צ"ל דזב בעל שלש ראיות דאיהו מחוסר כפרה דאסור בקדשים ילפינן מיולדת, אבל תנא דבי רב ס"ל עד אשר יטהר איירי בזב בעל ג' ראויות דמחוסר כפרה, ולפ"ז ע"כ זב מיולדת לא ילפינן כדאמר שם, והשתא עפי"ז א"ש, דאי לאו משנה יתירה סד"א לכ"ע וטיהר גברא, ודכ"ע זב מיולדת לא ילפינן, ולפ"ז לתנא דבי ר"י מוקמינן קרא דוהטהור בקדשים ממש, ואיצטריך לזב דלא ילפינן מיולדת ואליבי' אתיא מתניתן דהעריב שמשו, דהא בתרומה אין לנו לימוד מקרא לעכב בו כפרה, אבל לתנא דבי רב דעד אשר יטהר בזב מחוסר כפרה, ואייתר ובא השמש וטהר גברא, דע"כ אתי לתרומה דכפרה מעכבת בי', לכן קמ"ל משנה יתירה דגם לתנא דבי רב אין כפרה מעכבת וטהר יומא, וע"כ בעיא דבני מערבא נותן טעם לתנא דבי רב וק"ל.
<b>תוספות</b> ד"ה משעה שעני תימא עני גופא כו', הקשה מהרש"א אמאי לא הקשו תוספות אמתני' דהכהנים נכנסין לאכול בתרומה מתי יתפללו הכהנים, ונ"ל דלק"מ דמתניתן ה"א דמיירי בפירות תרומה, דקי"ל דפירות רשאין לאכול אפילו בהגיע זמן תפלה (כמ"ש סי' רי"ב), אבל בעני הנכנס לאכול פתו עד שעומד לפטור מתוך סעודתו הקשו שפיר וק"ל.
<b>בא"ד</b> כיון שבא זמן ק"ש כו' עד שיתפלל, עד כאן לשונו, לכאורה בפשיטות הוי מצא לאקשוי, כיון שזמן ק"ש משנכנס לאכול עד שעה שעומד לפטור מסעודתו א"כ מתי יוכל להתפלל, תו למה קשיא להתוספות מתי יתפלל כו', עד שיתפלל כו', הוה לן למימר מתי יקרא ק"ש כו' עד שיקרא ק"ש כו'.
<b>ונ"ל</b> דידוע שמלאכתם כל היום היה בשדות, דכן אמר לקמן דף י"ז אני בעיר והוא מלאכתו בשדה, וכן דף ד' שלא יהא אדם בא מן השדה ואומר אוכל קמעה כו' אלא בא מן השדה כו', ואם כן זמן ק"ש משנכנס העני לתוך העיר מן השדה, לכן יש לומר דעל ק"ש לא קשיא להתוספות דיש לומר בכניסתו לעיר קורא ק"ש בהלוכו דהא קיימא לן קורין ק"ש במהלך, ואפילו פסוק ראשון שרי לקרות במהלך מדינא, אלא דמצוה מן המובחר לעמוד בפסוק ראשון (כמ"ש התוספת פרק היה קורא עיי"ש). אבל קושייתם מתי יתפלל דבעי להתפלל בעמידה, אך ע"ז הקושיא הייתי יכול לתרץ דלמא קורא ק"ש בלא ברכותיה בכניסת במהלך וכדפירשתי, ואחר גמר הסעודה קורא הברכות של ק"ש וסומך גאולה לתפלה אז ומתפלל, וכדאמר לקמן דף י' ע"ב דאם עבר זמן קריאת שמע ולא קרא מ"מ לא הפסיד הברכות של ק"ש ומברך אז ברכות של קיש (עיין באורח חיים סימן ס'), לכן משום הכי כתבו התוספות כיון שבא זמן ק"ש אסור לאכול עד שיתפלל תחלה, והיינו לפי מאי דמשני בסמוך דעני וכהן חד שעורא הוא, וע"כ הני תנאי לא ס"ל כר"י דאמר מפלג מנחה הוי לילה, ולא דריש ובשכבך כמ"ש התוספות לקמן ד"ה א"ל ר' יהודה כו', ודע מ"ש התוספות ד"ה א"ל ר"י כו' היינו לשיטת ר"ת דלעיל עמוד א' אזלי ועיין בהרא"ש
<h2>דף ח:</h2>
בתוספות ד"ה לא לעולם לילה הוא כו', והאי דנקיט לאחר עמוד השחר כו' עכ"ל, לכאורה אברייתא גופא ה"מ לכתוב הכי, וכ"ש שאין שייכות כאן בדבריהם, ונ"ל דאברייתא י"ל דבמתניתן (דלקמן מיירי לכתחלה דקורין שמע משיכיר ורשב"י אמר דיוצא י"ח והיינו בדיעבד אם קרא יצא י"ח, (וכה"ג חילק הרי"ף ז"ל) אבל אחר שכתבו התוס' דלרשב"י הוי לילה לענין תפילין דאסור להניח תפילין אז, ואנן קיימא לן בפרק היה קורא דאסור לקרות ק"ש בלא תפילין, ואם כן הא דתנן משיכיר בין תכלת לכרתי, ע"כ דוקא בדיעבד יצא, דאי לכתחלה אסור לקרות אז, כיון דאין יכול אז להניח תפילין, וא"כ ע"כ לאו דוקא כו'
<b>שם</b> <b>בא"ד</b> לאו דוקא לאחר עמוד השחר דהא צריך כו', עיין מש"כ הרי"ף ז"ל, ולעד"ן ברור דבדין הוא שיפליג רשב"י על מתני' דלקמן, דהא מבואר במנחות דף מ"ג דרשב"י סבר כסות לילה פטורה מציצית דכתיב וראיתם אותו פרט לכסות לילה, ופריך ורבנן דס"ל דכסות לילה חייבת בציצית האי וראיתם אותו מאי עביד להו, ומשני מבעיא ליה ראה מצוה זו וזכור מצוה אחרת ואיזהו זהו ק"ש כדתני מאימתי קורין את שמע משיכיר בין תכלת ע"ש, (ולפ"ז נ"ל) דמתניתי' דלקמן אתיא כרבנן דר"ש דס"ל כסות לילה חייבת בציצית, מייתר להו וראיתם אותו לומר ראה מצוה זו וזכור מצוה אחרת זהו ק"ש משיכיר בין תכלת כו', אבל רשב"י דס"ל וראיתם אותו מבעיא לפטור כסות לילה, ע"כ לדידי' סברא חיצונה היא משעלה ע"ה כיון דאיכא דקמו אז זמן ק"ש, דכתיב ובקומך לשון יחיד, ולעיל הוכחתי דגם ר"א דברייתא הכי ס"ל מאן דגני בבית אפל מיד בעלות השחר ליקום וליקרי, (ועיי"ש שהארכתי), וע"כ פסקינן כרשב"י כאן, דגם בכסות לילה פסקינן כר"ש (דאיהו רשב"י).
<b>ועפ"ז</b> מתורץ מה שתמהו התוספות וכל הפוסקים על רשב"י קמא, דהל"ל פעמים אדם קורא שני ק"ש אחר ע"ה, ועל רשב"י בתרא הקשו, דהל"ל פעמים שאדם קורא שני ק"ש קודם הנץ החמה, ותו קשה למה רשב"י קמא קורא אחר ע"ה לילה, ורשב"י בתרא קורא אותו יום, ולמ"ש אתי שפיר, וזה דרשב"י סבר ק"ש של יום מצותה לכתחלה משעלה ע"ה עד נץ החמה, דמשום הכי קורין ותיקין דוקא קודם נץ החמה, כמ"ש תר"י ע"ש, וכ"כ הרמב"ם פ"א דק"ש, אבל בדיעבד יוצא גם אחר נץ החמה, וק"ש דלילה לכתחלה זמנה בלילה ולא ימתין עד אחר שיעלה ע"ה, דהא לפי מ"ש לקמן אחר שיעלה ע"ה אסור לקרות ברכות ק"ש, ועכ"פ השכיבנו לא יאמר לכ"ע, ותו כיון שהגיע זמן ק"ש דיום אינו נכון לקרות אז של לילה, ע"כ לכתחלה דוקא קודם שיעלה ע"ה צריך לקרות ק"ש דלילה, אבל בדיעבד אם קרא ק"ש דלילה אחר שעלה ע"ה יצא.
<b>והנה</b> סוף פרק קמא דמגילה אמרינן כל הדברים שמצותן ביום מצותן לכתחלה אחר הנץ החמה, וכולן שעשו משעלה ע"ה יצא עיי"ש, הרי לכתחלה קודם נץ החמה הוי לילה לענין עשיית דברים שמצותן ביום, אבל מדינא ודאי הוי יום גמור, ולפי"ז י"ל רשב"י קמא איירי במצות שני ק"ש (דיום) בלכתחלה לכן של לילה דוקא קודם עמוד השחר ושל יום אחר ע"ה, וקורא אותו לילה לרבותא אף דלענין לכתחלה בדברים הנעשים ביום הוי אחר ע"ה לילה, אך לענין ק"ש דבזמן שכיבה תליא מילתא, יכול לקרותה לכתחלה אז, ורשב"י בתרא איירי בשני ק"ש בדיעבד, דשל לילה אם קרא אחר ע"ה יצא ושל יום אחר הנץ החמה יצא בדיעבד, דלכתחלה קודם נץ החמה בעינן כדפי', ואמר יום לרבותא אף דמדינא יום גמור הוא לכל המצות, אפ"ה יוצא בק"ש דלילה אז, כ"ז ברור. וליכא לאקשוי לפי מ"ש, דסברא חיצונה היא היכי דליכא קרא, דמיד משעלה ע"ה קרינן ק"ש, הא איכא מ"ד לקמן משיכיר בין זאב לכלב בין חמור לערוד, ומשיכיר חבירו ברחוק ד"א, ולהני תנאי ליכא קראי, ואפ"ה ס"ל דלא למיקרי מיד בעלות השחר לא קשיא ולא מידי, דכבר פירשו בירושלמי מ"ד לקמן משיכיר בין זאב לכלב ומ"ד בין חמור לערוד חד שעורה הוא, ושניהם ס"ל כמ"ד משיכיר בין תכלת לכרתי דאידי ואידי חד שעורא, אבל מ"ד משיכיר חבירו, ס"ל כרבנן דמתניתן משיכיר בין תכלת ללבן, כך מבואר בירושלמי, ור"א ורבנן פליגי בקרא דוראיתם אותם כמבואר בירושלמי הביאו הרא"ש בפרקין עיי"ש מ"ש ריש פרק ודו"ק.
<h2>דף ט.</h2>
תוספות ד"ה לעולם כו', קושיא זו הקשו נמי רשב"א ותר"י ורא"ש ז"ל, ואני תמה על הגאונים דלא ידענא מאי קושיא, דלקרות ק"ש קודם ע החמה לאו רבותא היא כלל, דלשטתייהו ליכא שום תנא דס"ל דלא יהא רשאי לקרות ק"ש קודם הנץ החמה, והותיקין קורין ק"ש קודם הנץ, החמה, אבל לקרות ק"ש אחר הנץ החמה זה הוא חידוש גדול, ולאפוקי מר"א דס"ל לקמן במשנתינו דאחר הנץ החמה אין קורין ק"ש וצל"ע.
<b>ד"ה</b> ובלבד שלא יאמר השכיבנו כו' עכ"ל. ברוקח פירש ג"כ כפירוש רש"י, ונלענ"ד ברור דס"ל לרש"י ורוקח דאי קודם נץ החמה, מאי אריא השכיבנו דלא יאמר הרי כל ברכות ק"ש לא יאמר דהא מעריב ערבים ודאי א"א לומר אז, דכבר יום גמור הוא, ואן לומר דהא מזכירין מדת לילה ביום, תינח בפתיחה אבל איך יחתום במעריב ערבים אז, הא קיימא לן סי' נ"ט ואם חתם ביום במעריב ערבים לא יצא, ותו לקמן דף י"ב מבואר דאנשי משמר לא היו אומרים יוצר אור משום דלא מטי זמניה, ואפי' מ"ד דהיו אומרים, משום דס"ל דמטו זמניה כבר, כמ"ש רש"י ורשב"א שם, הרי אף דמזכירין מדת יום בלילה, אפ"ה לא היו אומרים כד לא מטו זמני' וע"כ משום החתימה כדפי'. וכיון דהמעריב ערבים א"א לומר קודם נץ החמה, ע"כ גם שאר ברכות א"א לומר, דהא ברכות מעכבות זו את זו כדקיימא לן בדף י"ב ונתבאר סי' ס'). ע"כ פירש רש"י ורוקח דאדרשב"י קמא קאי, והא דלא סידר הש"ס הא דר' זירא ארשב"י קמא, י"ל עפ"י מ"ש רש"י בטעם דלא יאמר השכיבנו, לפי שסוף זמן שכיבה הוא, לפ"ז סד"א למאי דפסק כרשב"י בתרא דקורא ק"ש של לילה קודם נץ החמה ויוצא י"ח, הרי דקודם נץ החמה סוף זמן שכיבה הוא, וע"כ סד"א דיכול לומר השכיבנו קודם עלות השחר קמ"ל ר' זירא דלא יאמר השכיבנו קודם שיעלה ע"ה, כיון דלרובא דעלמא הוי סוף זמן שכיבה לא שייך לומר השכיבנו, וזה ברור, וכן ראוי להורות דקודם נץ החמה לא יאמר כלל ברכות ק"ש דערבית, וקודם שיעלה ע"ה לא יאמר השכיבנו כדעת רש"י ורוקח ז"ל וק"ל.
<b>כתב</b> הרא"ש אהא דרשב"י קמא, אם היה אנוס בק"ש דלילה, וגם היה מחזיק בדרך ואין יכול לקרות ק"ש בזמנו, לא מסתברא שיקרא גם ק"ש של יום אז ע"ש. והטור השמיט דין זה סי' נ"ח ותמה הב"י עליו, ופסקנו בש"ע. ונ"ל דהטור ראה דהרא"ש לא ברירא ליה דין זה, שההיא ברשב"י בתרא הקשה שם ולא תירץ כן ע"ש. והטור ראה דהתוספות לא ס"ל הכי, וכן הראב"ד והרשב"א בחידושיו וכן תהר"י, שהרי כולם הקשו דהל"ל פעמים שאדם קורא שני ק"ש קודם נץ החמה, ותירצו בע"א, הרי מבורר דס"ל לתוספות ותהר"י ורשב"א והראב"ד דיכול לקרות שני ק"ש זה אחר זה. ע"כ סבר הטור דלהן שומעין להחמיר בשל תורה דהא א"א לו לקרות אח"כ, זהו מה שנ"ל בדעת הטור,
<b>אך</b> לעד"ן בדעת הרא"ש דברשב"י קמא כתב וז"ל, וגם היה מחזיק בדרך ואין יכול לקרות בזמנו שלא מסתברא כו', הרי דמיירי שאין יכול לקרות ק"ש בזמנו וע"כ צריך לקרות קודם שיכיר כו', ואז לא הוי זמן הגמור של ק"ש דיום, לכן כיון דכבר עשאו ג"כ לילה בק"ש דלילה, אינו נכון לקרות אז ג"כ של יום כיון דבלא"ה עדיין לאו זמן גמור לק"ש של יום, אבל ברשב"י בתרא דאיירי קודם נץ החמה והיינו אחר שיכיר כו'. דאז זמנו גמור לק"ש של יום ולא שייך לומר דעשאו ליל ה, לכן מסתבר להרא"ש אף שקרא אז של לילה יכול לקרות אז ג"כ של יום דמצוה מן המובחר לקרות ק"ש דיום אז כוותיקין
<b>ועפ"י</b> סברא זו אתי שפיר דהרא"ש לא פליג על התוספות והגאונים הנ"ל, דהתוספות אמרי להדיא לאחר שיעלה ע"ה היינו אחר שיכיר, וזמנו גמור דק"ש דיום הוא, וכן הראב"ד ותהר"י איירי בקודם הנץ דזמנו גמור דק"ש הוא. וזה ברור לדינא דיכול לקרות ק"ש של יום אחר שיכיר בין תכלת לכרתי אף שכבר קרא אז גם של לילה כאשר מבואר בתוספות ותר"י ורשב"א וראב"ד וגם הרא"ש מודה לזה כדפירשתי, וכ"ש אם קרא של לילה קודם שיכיר, ודלא כב"י וש"ע דלא חילקו בזה ודו"ק.
<h2>דף ט:</h2>
<b>תוס'</b> ד"ה לק"ש כוותיקין כו', עד מיהו קשה דביומא כו' עכ"ל. ונראה לתרץ דברייתא דיומא אתיא כר' יהודה דלא דריש בשכבך זמן שכיבה אלא ביום ולילה תליא מילתא, כמ"ש התוספת לעיל דף ב' ואנן קיימא לן ספ"ק דמגילה, דבר שמצותן ביום מצותן לכתחלה בהנץ החמה, מש"ה אליביה זמן ק"ש בהנץ החמה. אך דהרא"ש ורשב"א דחו דברי ר"ת בריש פרקין עיי"ש. ומ"מ י"ל דברייתא דיומא אתיא כמ"ד דלילה לאו זמן תפילין הוא, ולדידיה אסור להניח תפילין בלילה כדאיתא ספ"ג דמנחות עיי"ש. וע"כ אליביה אסור להניח תפילין עד הנץ החמה, דהא לכתחלה הוי לילה לכל הדברים שמצותן ביום כדאיתא סוף פרק קמא דמגילה, ומשום הכי זמן ק"ש מהנץ החמה, דהא אסור לקרות ק"ש בלא תפילין כדאיתא לקמן פרק היה קורא, אבל לדידן דלילה זמן תפילין רק דאסור מדרבנן שמא ישן בהם ויפיח והיינו בזמן שכיבה, לכן זמן תפילין משיכיר, כמו שכתבו תלמידי רבינו יונה בפרקין עיין שם.
<h2>דף יא:</h2>
תוספות ד"ה שכבר נפטר כו' עד ואין צריך כמ"ש כבר עכ"ל. הנה הבית יוסף סימן מ"ז הבין דברי תוספות אלו, דכל הפילפול הולך אם רשאין להפסיק בין ברכת התורה להלימוד, והשגת התוספות אצרפתים שלא היו צריכין ללמוד אחר ברכתן. וע"כ הביא בש"ע דעת התוספות דאין צריך ללמוד מיד אחר הברכה והוכיח הב"י שכן דעת שאר פוסקים ע"ש.
<b>ולע"ד</b> דין זה תמוה, וקשה טובא עפ"י הב"י, חדא מה שהב"י בעצמו הקשה על הירושלמי שאמר והוא ששנה על אתר הא לעולם קורין ק"ש מיד אחר אהבה רבה, וע"ז תירץ הב"י שני תירוצים תירוץ הא' דאפשר דקרא אהבה רבה אחר ק"ש כמו שקראו אנשי משמר, ועוי"ל תורה לחוד וק"ש כתפלה חשיב עכ"ל, והאי תירוץ ראשון אי אפשר לאמרו בהתוספות, דא"כ מאי זה ששאלו לר"י מה שאנו אין לומדים עד אמצע היום כו', ומאי קושיא הא אנו קוראים ק"ש לעולם מיד אחר אהבה רבה ומש"ה פוטרין כל היום, ועכצ"ל כתירוץ השני של הב"י, וע"ז קשה דהא קיימא לן במנחות דף צ"ט, קרא ק"ש שחרית וערבית קיים והגית בו יומם ולילה (וכ"פ הסמ"ג ורמ"א ביו"ד סי' רמ"ו ע"ש) הרי דבק"ש יוצא ידי לימוד תורה. וע"ז אין חוליק דק"ש לא גרע משאר מקרא ע"ש, (ואל יטעוך לשון רש"י דף י"ד דפי', אלמא תורה דהוא עשיה דמצוה קודם לק"ש כו', דה"ק אפילו תורה הקדים לק"ש אף דק"ש יש בו תרתי אפ"ה רשאי להקדימו וכ"ש דקשה לרב ע"ש) ובהיות כן קשיא עוד, מנ"ל להתוספת לחלק דין ברכה זו מכל הברכות דאסור להפסיק בין הברכה אל הדבר שמברכין עליו [דלמא לעולם אסור להפסיק בין בה"ת לבין הלימוד] והא דמשמע בש"ס דא"צ לשנות מיד, היינו משום דק"ש היינו תורה, ואפי' אם נאמר דק"ש כמו תפלה, מ"מ קשה על המרדכי דפסק כירושלמי, אך שחילק בין אהבה רבה ובין ברכות התורה כמו שחילקו התוספות ג"כ, והמרדכי נמי השיג על הצרפתים דאין צריך כמו שכתבתי עיי"ש. וקשה מנ"ל לחלק ברכה זו משאר הברכות אימא ודאי דצריך ללמוד מיד, והא דאמר בירושלמי גבי אהבה רבה, אימא דנקטי לרבותא דאפי' בזה דקרא מיד ק"ש אפ"ה צר לשנות על אתר, ואשמעינן דק"ש חשיבא כמו תפלה.
<b>תו</b> קשה למה הקשו תוספות מ"ש מסוכה דמברך על כל סעודה וסעודה. אמאי לא הקשו מ"ש מסוכה ומכל הברכות דאסור להפסיק בין הברכה והכא שרי. תו מנא להו לתוספות, אימא גם הצרפתים פסקו דלא כירושלמי וס"ל דהירושלמי דמהו לסוכה דמברך על כל סעודה וסעודה כמ"ש התוספות, אלא דהצרפתים מדמינן ברכה זו לכל הברכות דאסור להפסיק בין הברכה להדבר אשר מברכין עליו, ואין צריכין בזה להירושלמי. תו מה תקנו הצרפתים בזה, טפי הוי עדיף להו לברך כשירצו ללמוד ביום. תו למה קראו מקרא ומשנה וגמרא בחדא הוי סגי להו.
<b>ע"כ</b> נ"ל דוודאי אין חילוק בין ברכה זו לכל הברכות דאסור להפסיק אחר הברכה. (כאשר מבואר ברמב"ם פ"ז מהלכות תפילה), אלא דהתוספות ופוסקים כאן מיירי בהפסיק באמצע למודו, דלירושלמי בעי לברך והש"ס שלנו חולק ע"ז, וע"ז הקשו מ"ש מסוכה כו'.
<b>ומ"ש</b> התוס', והצרפתים נהגו לומר כו', פי' כשקמו ללמוד בלילה נהגו לומר מיד מקרא משנה וגמרא ע"פ הירושלמי, משום דהוי קשה להצרפתים אמאי לא אמר נמי שמואל הכי בגמרא שלנו, ע"כ הוי מפרשים ע"פ מ"ש בתדר"י דהטעם שתקנו ג' ברכות על התורה, ברכה א' נגד מקרא ב' נגד משנה ג' נגד גמרא עיי"ש, וצ"ל דגם באהבה רבה נרמזו מקרא ומשנה וגמ', ועפי"ז נ"ל טעמו של ר' יוחנן בשמעתין דס"ל לברך ב' ברכות על התורה, דר' יוחנן לשטתו דס"ל לגמרא אין צריך לברך, לכן לדידיה סגי בב' ברכות נגד משנה ומקרא, ולפ"ז נתבאר פלוגתא דשמואל עם הירושלמי, דודאי גם הירושלמי ס"ל אם ירצה לקרות מקרא אין צריך לקרות על אתר, כיון שכבר קרא ק"ש דהוא מקרא, והוי כמו שיכול להפסיק באמצע סעודתו, אך דמיירי הירושלמי ברוצה לשנות משנה לכן אמר והוא ששנה על אתר, כיון דלמשנה צריך ברכה לעצמו הוי הפסק בין הברכה לתחלת משנתו, וטעם זה שייך לשיטת הירושלמי דהוא ר' יוחנן דס"ל דצריך שני ברכות א' על המקרא וא' על המשנה אבל שמואל דש"ס דילן לשטתו, דס"ל דאין צריך כ"א ברכה אחת להתורה ולדידיה מקרא ומשנה כמו מקרא ומקרא הוא לכן אין צריך לשנות על אתר, ובזה הלכה כירושלמי דהא אנן נמי מברכינן ג' ברכות על התורה ודלא כשמואל ומשום הכי א"ש דהתוספות שינו לשון ירושלמי דאמר והוא ששנה על אתר ותוספות כתבו דבעי שילמוד על אתר משום דהירושלמי דהוא ר' יוחנן לשטתו, דס"ל לגמרא אין צריך לברך לכן א"צ אלא לשנות משנה מיד, אבל אנן דס"ל גם לגמרא צריך לברך לכן צריכין ללמוד משנה וגמרא מיד, דאז תו אין צריך לברך בכל היום, ומש"ה נהגו צרפתים ללמוד מקרא ומשנה וגמרא מיד, אבל התוספות סתרי פי' זה בצחות לשונם הואיל וגמרא שלנו לא אמרו, פי' נהי דמתרצין הצרפתים הא דשמואל לא אמרו אבל הא קשיא לדידהו דהא מסקנת הגמרא הלכך נאמרינהו לכולהו א"כ אמאי לא אמרו הגמרא, נמצא דתוספות חלקו על הצרפתים בהא דס"ל דצריכין ללמוד מקרא ומשנה וגמרא מיד אחר הברכה והתוספות ס"ל דבחדא מנייהו סגי
<b>והשתא</b> אתי שפיר הא דהתוספות ציינו בתחלת דבור זה בגמרא זה לשונם שכבר נפטר באהבה רבה עד הלכך נאמרינהו לכולהו, ולכאורה אין לזה שום שייכות כלל לדבריהם כאן, אבל למ"ש עיקר סתירת פי' צרפתים הוא ממסקנת הש"ס דהלכך נאמרינהו לכולהו ואפ"ה לא אמרו הגמרא שלנו.
<b>ונלענ"ד</b> ליתן טעם למחלוקת הש"ס דילן עם ירושלמי לפי' התוספת דהש"ס דילן לשטתו דמסקינן כרבא דגם לגמרא צריך לברך, וכיון דעל כל מה שירצה ללמוד בעי לברך וכל שעה אדם מחויב ללמוד לכן לא הסיח דעתו מן הברכה, אבל הירושלמי דאיהו ר' יוחנן לשטתו דלגמרא אין צריך ברכה, מש"ה אם הפסיק הוי היסח הדעת דהא אפשר שילמוד גמרא דאין צריך ברכה לכן דומה לסוכה דמברך על כל סעודה וסעודה, זה נ"ל ברור, וכן מוכח ברא"ש שכתב וכן המברך על התורה ולמד והפסיק באמצע כו', הרי דמיירי לענין הפסק באמצע למודו, ומ"ש הרא"ש דוקא באהבה רבה, פי' מש"ה אף שקרא ק"ש דהוא מקרא מ"מ בעי שילמוד על אתר, אבל בברכת התורה כשלמד בפעם ראשון מיד סני, ומ"ש ואם אין חילוק פי' אם נאמר דגם אהבה רבה לא גרע משאר ברכת התורה ואפ"ה בעי שילמוד על אתר וא"כ עכצ"ל לעולם כל שהפסיק צריך לחזור ולברך, א"כ קשה ה"ל לאשמעינן בעלמא כו'. וכתב עוד ואת"ל דאין חילוק מ"מ הדבר מסתבר בלי ראיה באדם שרגיל כו' אבל הירושלמי עכצ"ל דמיירי באדם שאין רגיל, דאז דמי לסוכה דמברך על כל סעודה וסעודה, נמצא הטור פסק דלא כאת"ל אלא כמו שחילק בתחלה והיינו ברגיל אבל באינו רגיל לא עלה ע"ד הרא"ש להסתפק בו דצריך לחזור ולברך, כל זה נ"ל ברור, ודלא כב"י שנדחק בפירוש התוספות והרא"ש והטור.
<h2>דף יג:</h2>
תוספות שואל מפני היראה כו' דמשמע פרק אין עומדין עכ"ל, הת"ה הניח דברי התוספות אלו בצ"ע דלא מצא מזה שום רמז בפרק אין עומדין, וכדי ליישב דברי התוספות נ"ל עפ"י מה דקיימא לן דף ל' דמסמיך גאולה לתפלה עדיף מתפלה מעומד, תו פשוט הדין בפוסקים וכן מוכח לקמן דף כ"א דאסור לדלג בתפילה ולומר ראש הברכה וסופה ולדלג אמצע הברכה כדי למהר סיום תפלתו כדי לענות קדיש או קדושה עם הציבור וזה ודאי אסור ועפי"ז הביאו התוספות ראיה מפרק אין עומדין דף ל"ב דמבואר שם המתפלל וראה קרון בא כנגדו אם סמוך הוא לגמור תפלתו שאם ידלג ויקצר אמצע הברכה מכל ברכות ויאמר רק ראשה וסופה ויוכל לגמור תפלתו יקצר תפלתו, ואם אעפ"כ לא יגמור תפלתו יפסיק, וסברי התוספת דיפסיק היינו שעוקר ממקום עמידתו בתפלתו נמצא מתבטל מתפלתו מעומד. הרי כדי לגמור תפילה מעומד שלא יצטרך לעקור ממקום עמידתו בתפילה התירו חכמים לדלג ולקצר תפלתו, ואלו בשביל עניית קדיש לא התירו לדלג ולקצר תפילתו, הרי דתפלה מעומד עדיף מעניית קדיש, א"כ כ"ש מסמיך גאולה לתפלה דעדיף מתפלה מעומד מכ"ש דעדיף מעניית קדיש, לכן מוכח דאין לענות קדיש בין גאולה לתפלה כיון דמסמיך גאולה לתפלה עדיף מעניית קדיש אבל באמת אין זה ראיה דהא תהר"י והרא"ש והטור סי' ק"ד פירשו דהליכה ממקומו לא הוי הפסק לענין תפלה ע"ש. בחידושי סי' ס"ו אברר דכל הפוסקים חלוקים על ר"ת וק"ל.
<h2>דף יד:</h2>
בתוספות ד"ה ומנח תפילין כו' וכן מצינו שר"י בר"י כו', קשה לי לדעת ר"ת דלעיל דף י"ג דבין גאולה לתפילה חמיר מבאמצע הפרק, ומש"ה אין לענות קדש או קדושה בין גאולה לתפלה ע"ש, א"כ מנ"ל לתוספות ור"י דרב הניח תפילין בין גאולה לתפלה, אימא באמצע פרק הניח תפילין קודם שירה חדשה דקיל מבין גאולה לתפלה, ותו תמי' לי לפי דמשני הש"ס רב כריב"ק ס"ל וכן מסקנת הירושלמי דרב כריב"ק ס"ל לפי זה קשה למה לא הניח רב תפילין אחר שגמר פרשת שמע קודם לוהיה אם שמוע דהוא בין הפרקים, דאחר מלכות שמים יוכל להניח תפילין ובין הפרקים קיל מבין גאולה לתפלה, ועיין בחידושי מזה וק"ל.
<h2>דף טו:</h2>
תוספות ד"ה אבל בשאר מצות כו' תירוצם דחוק דה"ל לש"ס להביא דברי רב יוסף לעיל, והכי הל"ל והשתא דאמר רב יוסף כו' אתייא ברייתא נמי כר"י וכה"ג טובא בש"ס, ותו אמאי סידר הש"ס דברי רב יוסף אחר שפסק הלכה כר"א ב"ע, דהשתא אין נ"מ בדברי ר' יוסף אליבא דהלכתא אלא הל"ל דברי ר"י אמתני', ע"כ נ"ל קודם דאפסקא הלכתא הוי מסתבר להש"ס לאוקמי פלוגתייהו בשאר מצות דכתיב הסכת ושמע ישראל ור' יוסף נמי סבר בשאר מצות דתרתי ש"מ מהסכת ושמע ישראל דבכל לשון ולהשמיע לאזניו, ותרווייהו צריכי בק"ש משום דכתיב והיו כדאמר לעיל וכתיב על לבבך וסד"א אחר כוונת הלב הם הדברים, ור"י ס"ל דמבעי' ליה לכל לשון ע"כ אם לא השמיע לאזניו יצא וכן אחר שהביא הש"ס ברייתא דראב"ע דשמעינן מיניה דכ"ע ס"ל השמע לאזניך רק למר לכתחלה ולמר דיעבד, י"ל נמי דפליגי נמי בהכי בשאר מצות משום דלא הוי מסתבר להש"ס לומר דהסכת ושמע בד"ת כתיב אלא במצות וכדקס"ד דהש"ס כאן, אבל אחר שנפסקה הלכה כראב"ע, מזה הכריח רב יוסף דע"כ בשאר מצות לא פליגי, דהא מצינו שני פלוגתות בדיני ק"ש לעיל ריש פרקין פליגי ר"מ ור"י ר"מ סבר דק"ש אין צריכה כוונה רק פסוק ראשון, וכתבו תהר"י דפסוק ראשון יליף מהסכת ושמע ישראל, ור' יהודה ס"ל כל הפרשה צריכה כוונה דכתיב על לבבך, וכאן נמי פליגי ר"מ ור"י ר"מ סבר על לבבך אחר כוונת הלב הן הן הדברים דלא בעי השמיע לאזניו, ור"י ס"ל שמע השמע לאזניך, הרי דר"מ דס"ל אין צריך כוונה ס"ל על לבבך דאחר כוונת הלב הדברים דא"צ להשמיע לאזניו, ור' יהודה דסבר השמע לאזניך, סבר על לבבך דבעינן כוונה בכל הפרשה, ולפי"ז קשה דלעיל פסקינן כר"מ דק"ש א"צ כוונה רק פסוק ראשון, וכאן פסקינן כראב"ע דהשמע לאזנך, א"כ קרא דעל לבבך מאי עבדי לי', אלא וודאי צ"ל דבהא קמיפלגי ר"י וראב"ע ר' יוסי סבר על לבבך מבעיא לי' דכל הפרשה צריך כוונה ושמע השמע לאזניך מש"ה לא יצא, וראב"ע ס"ל על לבבך מבעיא נמי להכי דאחר כוונת הלב הם הדברים ותרתי ש"מ, וא"כ קשי קראי אהדדי קרא דשמע עם קרא דעל לבבך, ע"כ שמע איירי לכתחלה דבעינן השמע לאזנך, ועל לבבך לומר אם קרא ולא השמיע לאזניו יצא דאחר כוונת הלב הם הדברים, וע"כ לדידן מבעיא על לבבך דבדיעבד יוצא, ולפ"ז ע"כ לכ"ע שמע לחוד הוי משמע אפילו בדיעבד לא יצא אם לא השמיע לאזניו,, והא דסבירא ליה לראב"ע דיצא משום דכתיב על לבבך וא"כ גבי שאר מצות דלא כתיב על לבבך אפילו בדיעבד לא יצא, ואם כן הא דתנא ב"ה אם כיון לבו יצא כמאן, אלא ע"כ צ"ל הסכת ושמע בד"ת כתיב, וא"כ ע"כ בשאר מצות לכ"ע יצא, וזה ברור
<h2>דף יט:</h2>
תוספות ד"ה לא יטמא כו' אי נמי יש לפר כו, פי' דהא יוסף הי' כהן וגם עושה פסח ואי ס"ד דמטמא לקרובים א"כ חמיר כ"ג לחוד מכהן הדיוט ועושה פסח, וא"כ תקשה דה"ל לאוקמי לאחיו בכהן הדיוט ונזיר ועושה פסח, ולאחותו בכ"ג ונזיר, וא"כ מנלן לאוקמי לנזיר וכ"ג ועושה פסח, ואין לומר בחמת לאחותו מיתוקמי בכהן הדיוט ונזיר ועושה פסח, א"כ לפי סדר הברייתא ה"ל לאקדומי תחילה עושה פסח, קודם כ"ג ונזיר וזהו כוונתן ג"כ בזבחים (דף ק' במ"ש שם בד"ה הרי כו') ועוד נראה לדקדק כו', דלא כברה"ז שהגיה שם ללא צורך
<h2>דף כ.</h2>
תוספות ד"ה שב ואל תעשה שאני כו', עד מה לכהן שכן לאו שאינו שוה בכל עכ"ל, כן הוא להדיא במסכת נזיר דף נ"ח ע"ב מכהן ונזיר לא ילפינן בעלמא, פי' מה להצד השוה שבהם שכן לאוי קילו שזה אין שוה בכל וזה ישנו בשאלה. ולכאורה יש לתמוה על פי' התוספות, דהא ע"כ גם המקשה ידע דמכהן ונזיר לא ילפינן, דאל"כ אדפריך מולאחותו ה"ל למפרך מלאחיו דקדים, וא"כ מאי פריך לעיל מאבל שהיו מהלכין אחריו ומדלגין היינו ע"ג ארונות, הא שאני לאוי דכהונה דילפינן מלאחיו דדחינו אותו מפני כבוד הבריות, תו מאי פריך מהא דגדול כבוד הבריות שדוחה ל"ת ודחיק בל"ת דרבנן, ולמה לא אוקמה בלאו דכהן ונזיר, וצ"ל מדהשיב המתרץ דממונא קיל מאיסורא, וכן השיב לו שב ואל תעשה קיל מקום ועשה, על כרחך ס"ל להמקשה דממונא ואיסורא שניהם שוין בחומר האיסור, וכן שב ואל תעשה שוה בחומר לקום ועשה ולפי"ז י"ל דהמקשה יש לו הוכחה לעיל דע"כ לאו דכהונה חמיר משאר איסורין, וכדאמר בעלמא שאני לאוי דכהונה דחמירי שריבה בהם מצות יתירות, והוכחה דיליה ממתניתן דתנן היה כהן ואבידה בבית הקברות אסור לטמא עצמו כדי להשיב אבידה, הרי דאבידה הוא ל"ת ועשה נדחה מפני איסור טומאת כהן, הרי איסור כהונה חמור משאר לאוין, ע"כ פריך שפיר לעיל, אבל אחר דמשני ממונא קיל מאיסורא, שפיר י"ל דמשים הכי אסור לכהן לטמא עצמו משום אבידה דאבידה ממונא וקיל מאסורא, ולעולם איסור כהונה קיל משאר איסורין, וכ"ש להמסקנא י"ל דקיל אבידה הואיל ושב ואל תעשה הוא, ולכן פריך בב"מ (דף ל' ע"א) ופשיטא דלא יטמא דשב ואל תעשה קיל. ועל המתרץ לא קשה מידי דאיהו ידע האמת ואמאי לא משני לעיל שאני לאוי כהונה דקיל. י"ל כן דרך הש"ס לתרץ מה שיכול לתרץ עד לבסוף מתרץ האמת, ותדע דה"מ לשנוי על קושית דוהתעלמת כו', שאני התם דשב ואל תעשה הוא, וכן אהא דאבל שהיו מהלכין אחריו, ה"מ לשנוי כדרבא דאמר אהל חלל כו', אלא כדפירשתי:
<b>ועוד</b> <b>י"ל</b> והוא עיקר, דלק"מ ע"פ מ"ש התוספות שם (עמוד ב' בד"ה אלא) שהקשו שם, ל"ל קרא לזקן ואינו לפי כבודו תיפוק ליה מולאחותו, ותירצו התוספות דוקא מת מצוה שיש בזיון גדול ודומיא דהכי ערום דהוא משוקץ, אבל שאר כבוד הבריות כמו זקן ואין לפי כבודו לא דחו איסור תורה עיי"ש, ולכן פריך שפיר דאי ס"ד בכל התורה אין חכמה, א"כ למה טמאו שם, דהא כבוד בעלמא ליכא למילף ממת מצוה, אלא ע"כ בכל התורה דחינן האיסור מפני כבוד בעלמא, וע"כ לא מוקי הש"ס הא דגדול כבוד הבריות בלאו דכהן ונזיר, דמשמע אפילו בכבוד בעלמא מיירי, ותו דהא לגירסת הגאונים הביאם בעל המאור ורשב"א ז"ל, שגורסין להדיא בש"ס ונילף מכהן, ומשני מה לכהן דלאו שאינו שוה בכל הוא, מעיקרא לק"מ דהמקשה לא ידע חילוק זה, ועל המתרץ לק"מ כדפירשתי.
<b>ועל</b> <b>פי'</b> <b>רש"י</b> קשה לי טובא, חדא לדבריו ל"ל קרא יתירא לכ"ג ונזיר דאפ"ה מטמא למת מצוה, כיון דע"כ הלאו דכ"ג ונזיר לא קאי על מת מצוה כלל, מהי תיתי ליקח איסור לאו לעצמינו בכ"ג ונזיר כיון דלית לאו בתורה כלל במת מצוה, אלא ע"כ הלאו נדחה מפני מ"מ, ע"כ סד"א שני לאוין לא ניתנו לדחותן מפני מת מצוה, תו קשה לי איך אפשר לומר דלאו דכהונה לא נדחה מפני כבוד הבריות הא ק"ו הוא מעושה פסח דהא עושה פסח ע"כ חמיר הוא מלאו דכהונה ונזיר, חדא דהא איתא בנזיר דף מ"ח ע"ב דמשני שם דאיצטריך עושה פסח הואיל ויש בה כרת דחמיר מלאו דכ"ג ונזיר עיי"ש, תו דאל"כ מנלן דקרא דלאמו לנזיר וכהן אתי, וכן לאחיו לנזיר וכ"ג אתי, אימא לנזיר ועושה פסח, אלא ע"כ עושה פסח חמיר מכ"ג, ותו דבעושה פסח אמר בזבחים דף ק' (שם) והובא בתוספות דאין מטמא לקרובים ואלו כהן מטמא לקרובים, וע"כ משום דאית ביה כרת, ואפ"ה נדחה מפני כבוד הבריות, ק"ו טומאת כהן דקיל מכ"ש דנדחה מפני כבוד הבריות, תו תמיה גדולה על רש"י, מאי פריך בנזיר (שם) לרבי ישמעאל דאמר לכ"ג ונזיר לא איצטריך קרא דמה לי חד לאו ומה לי תרי לאוי, א"כ אחותו לעושה פסח ומילה למה לי ומשני דעושה פסח אית בי' כרת עיי"ש, ותירוץ זה דחוק לרש"י דלפי האמת עושה פסח קיל אפילו מלאו דכהן הדיוט, דהא עושה פסח נדחה מפני כבוד הבריות, והא לפי' רש"י מעיקרא לא קשה מידי, דאיך נילף עושה פסח מכ"ג ונזיר, דשאני התם דאין הלאו נדחה מעולם מפני כבוד הבריות, אלא דהתורה לא ציותה איסור טומאת כהן ונזיר במת מצוה, וכיון דליכא במת מצוה שום לאו, לכן שפיר אמרינן מה לי כל לאו לעצמו ומה לי תרי לאוי בהדדי, אבל בעושה פסח דדחינן עשה דפסח מפני כבוד הבריות זה לא ידעינן מכ"ג ונזיר, כמו דלא ילפינן בכל התור כולה מכ"ג ונזיר, וא"כ סד"א דעושה פסח דמי לשאר איסורין שבתורה דלא דחינן להו מפני כבוד הבריות, קמ"ל בעושה פסח דדחינן מפני כבוד הבריות, כיון דשב ואל תעשה הוא וצ"ע,
<b>אבל</b> התוספות א"ש, דבמס' נזיר מבואר דברי התוספות, דמכהן ונזיר לא ילפינן בעלמא דאינהו לאוי גריעי, אך מ"מ שב ואל תעשה קיל טפי מנייהו, דעכ"פ אין לוקין בשב ואל תעשה, מש"ה פריך שפיר נילף מכ"ג ונזיר, ומשני דאית ביה כרת.
<b>ואחר</b> הודיעני זאת, יש לי תמיה גדולה על ת"ה סי' רפ"ה (ורמ"א ביו"ד סי' שע"ב), שהשיב בפשיטות על כהן ערום בשוכב במטתו ומת באוהל, שצריך לצאת ערום מביתו ואסיר לשהות להלביש כתונת, שכן פשוט בפרק מי שמתו בלבוש כלאים כו' ואשתמיט מיני' דת"ה דברי תוס' הנ"ל, דבכהן דחינן הלאו מפני כבוד הבריות דמת מצוה, וה"ה ערום דדמי ליה, ואין לומר דת"ה חשש לסברת רש"י הנ"ל, חדא דת"ה לא הביא לא דברי רש"י ולא דברי התוספות, ואשתמיט מיני' כל זה, ותו דבעל המאור והרשב"א בחידושיו דוחין דברי רש"י וכתבו דלא מחוורא והביאו שהגאונים גרסי להדיא בש"ס כהתוספת, וכיון שהגאונים והתוספות ובעל המאור וחידושי הרשב"א מקילין, להם שומעין.
<b>ותו</b> נלענ"ד לפרש בכוונת רש"י ולתרץ מה שהקשו עליו, דקשה לי עוד על רש"י, מאי תיקן בזה, דהא מ"מ קשה נילף כבוד הבריות ממת מצוה כמו שלא נצטוה הכהן על מת מצוה כן לא נצטוה על שאר כבוד הבריות, וגם שאר מצות נילף דלא נצטוה במקום מת מצוה, וע"כ י"ל דה"ק דשאני טומאת כהן דלא נצטוה לכל ישראל אלא לכהן ונזיר, ע"כ במת מצוה ושאר כבוד הדומה למת מצוה לא נצטו' גם כהנים, דבזה הם כישראל דלא נצטו' כלל על הטומאה, אבל עושה פסח וכל התורה דלכל ישראל נאמר, ומפני כבוד הבריות נדחה אותם זה לא אמרינן ולפ"ז מודה רש"י לדינא דכהן ונזיר דחינן להו מפני כבוד הבריות, זה נלענ"ד ברור לדינא דיכול כהן להלביש כתונת ואח"כ לילך מאוהל המת דלא כת"ה ורמ"א ז"ל:
<h2>דף כא.</h2>
<b>תוספות</b> ד"ה והרי תפלה כו', וא"ת אמאי שביק בבא דק"ש כו' עכ"ל, דברי התוספות דחוקים בזה, ולע"ד נראה לתרץ דמק"ש ל"מ למפרך, די"ל כמו שפירש הירושלמי דמתניתן לא מיירי כלל בק"ש, אלא הכל בברכות ק"ש מיירי וה"ק בעל קרי מהרהר בלבו הברכות ואין מברך אותם בדיבור, דומיא דמברך דר' יהודא דמיירי בדיבור, אבל ק"ש לא נזכר במתניתן ונלמד מברכת המזון דמברך בדיבור, והיינו משום דק"ש ובה"מ דאורייתא כמ"ש התוספות בעצמם בא"ד, דגם המקשה ידע מזה והירושלמי פירש למתניתן כן. לפי האמת (הביאו תדר"י ג"כ עיי"ש), וע"כ פריך הש"ס מתפלה דבזה סתר פי' הנזכר, דהרי תפילה דרבנן ואפילו בהרהור אין צריך מדלא תנן יקצר בדיבור, כמ"ש התוספות בד"ה הא אי כו', וא"כ ה"ה ברכות קריאת שמע נמי א"צ להרהר בלבו, והא דתנן בעל קרי מהרהר בלבו, ע"כ בק"ש איירי שלא יהא יושב בטל, וס"ד דבזה אין חילוק בין דאורייתא לדרבנן כמ"ש התוספות, משום הכי פריך שפיר וזה ברור ודוק:
<h2>דף לו:</h2>
תוספות ד"ה קליפי אגוזים כו', בורא פרי העץ עכ"ל יש לתמוה על התוספות וכתבתי בחידושי לא"ח סי' ר"ב עיי"ש.
<h2>דף לז.</h2>
<b>גמרא</b> ואורז לא מברכינן במ"מ והתניא כו' כמעשה קדירה, קשה בלא הא דרב ושמואל, נמי ע"כ צ"ל כמעשה קדירה ולא כמעשה קדירה, דאי ס"ד כמעשה קדירה לגמרי קאמר, קשה ברייתא מנו, אי ר"ג מברך לבסוף על מעשה קדירה ג' ברכות, ואי רבנן, הא אמרו על אורז ודוחן לבסוף ולא כלום, א"כ בלא הא דרב ושמואל נמי ע"כ צ"ל כמעשה קדירה ולא כמעשה קדירה, וראיתי שכתבו תדר"י והרא"ש, דלמסקנא דגמרא דאיתותב רב ושמואל, אתיא ברייתא דכמעשה קדירה כפשוטו, ואברכה ראשונה קאמר עיי"ש, וזה דוחק דהא ברייתא תחלה וסוף קאמר.
<b>ע"כ</b> <b>נלעד"ל</b> דבשלמא בלא רב ושמואל וכן להמסקנא, י"ל דהברייתא ה"ק, מברך על פת אורז ודוחן תחלה וסוף כמעשה קדירה של אורז ודוחן עצמן, דמברך עליהן תחלה במ"מ ולבסוף בורא נפשות רבות, אבל לרב ושמואל אותיב שפיר, דע"כ לרב ושמואל א"א לפרש דכמעשה קדירה של אורז ודוחן עצמן קאמר, דהא לרב ושמואל אין שוה ברכת פת אורז ודוחן למעשה קדירה שלהם, דהא על פת אורז ודוחן מברך שהכל ואין מברך עליה בפה"א, כיון דאין דרך הנאתן בכך, כמ"ש תדר"י עיי"ש, אבל מעשה קדירה דאורז ודוחן ברכתן בפה"א, ואפילו אם נתמעכו, דכיון דדרך הנאתן בכך כמבואר בהרא"ש ותדר"י, פשיטא דברכתן בפה"א, כמ"ש של"ה ואחרונים גבי קטניות שנתמעכו, ובסי' ר"ב בדין תמרים שנתמעכו כמו עיסה, ובסי' ר"ח הארכתי בזה לברר ע"ש, זה נ"ל ברור:
<h2>דף לט:</h2>
דתוספות ד"ה מברך על הפתיתים כו', עד ברות הפוכות עכ"ל, לכאורה זה לא מיקרי סברות הפוכות, דהא תנאי דפליגי, בתרומה בבצל נמי פליגי בהכי, דלמר שלם עדיף מחשוב, ולמר חשוב עדיף משלם, הרי דזה לא מקרי סברות הפוכות, אלא דקושיית התוספות הוא, דלר' הונא לפי' רש"י אין לשלימה שום מעלה ועילוי כלל נגד הפרוסה אפילו היכא דשניהם שוים בגודל, ומעלה דגדולה חשיב גם לרב הונא דגדול חשוב מקטן, ולר' יוחנן מעלה דשלימה היא חשובה אפילו ממעלה דגדולה, דשלימה עדיפא מגדולה, וזה ודאי סברות הפוכות וזה פשוט וברור
<b>באותו</b> <b>דבור</b> כלומר אם ירצה עכ"ל, רמיה לכאורה, מי דחקו לר"ת לזה, ואמאי לא מפרש דרב הונא קאמר דמברך על הפתיתין דוקא, דמעלת גדולה עדיף משלימה כי היכי דפליגי תנאי לקמן הי עדיף, ועיי"ש בחידושי או"ח סי' קמ"ט מה שיישבתי ישוב נכון ע"ז בס"ד:
<h2>דף נב:</h2>
בתוספות ד"ה אין נט"י כו', דהא קאמר ב"ש כו' עכ"ל, הנה גירסת התוספות הוא דחוק, דלשון דבר אחר. בכל מקום בש"ס, וכן לעיל, משמע דאין צריך תו לטעם הראשון, וכאן צ"ל דדבר אחר הוא מפרש לנו טעם הראשון, ע"כ נלע"ד ליישב גירסא הראשונה, דה"ק ב"ה לב"ש לדידן דס"ל דמשתמשין בשולחן טמא, לא קשיא מ"ש אוכלין וכו' ומ"ש ידים כו', דהא ודאי י"ל, כל למעט טומאה מאי דאפשר עדיף, ולכן אם יניחנו על השולחן יטמאו ידים, וגם האוכלין, לכן מוטב להניחו על הכסת שלא יטמאו אלא ידים ולא יטמאו האוכלין ועל זה אמרו ב"ה לב"ש, אפי' אי מודינא לכו דשלחן טמא אין משתמשין בו, אך לענין כלים שנטמאו אחוריו במשקין, אנו במקומינו עומדים, ובשיטתינו דלעיל, דסבירא לן לעיל דכלים שנטמאו אחוריו במשקין משתמשין בו, א"כ יש לחוש אם יניח להמפה על השולחן, שמא יגעו כלים שאחוריו נטמאו במשקין, בהמפה, ויטמאו המשקין שבמפה מהכלים שעל השולחן, ויחזור המפה ויטמא האוכלין והידים, אך דע"ז י"ל דעדיף טפי להניח המפה על השלחן, דאז אפשר שלא יגעו הכלים בהמפה ולא יטמאו אז האוכלין והידים כלל, אבל אם יניחנו על הכסת אז יטמא ודאי המפה מהכסת, ויטמאו הידים בודאי, ואין ספק מוציא מידי ודאי, ע"ז אמרו ב"ה אפ"ה הא עדיפא מוטב כו', פי דספק טומאת האוכלין חמירא מודאי טומאת הידים, דטומאת האוכלין מדאורייתא ולכן עדיף לטמא הידים בודאי משיטמא האוכלין בספק (זה נ"ל ברור):