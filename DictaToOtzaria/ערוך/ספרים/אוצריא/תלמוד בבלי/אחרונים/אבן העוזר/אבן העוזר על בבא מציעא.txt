<h1>אבן העוזר על בבא מציעא</h1>
ר' בנימין עוזר הכהן
<h2>דף מד.</h2>
תוס' בד"ה הנחשת קונה כו' השתא נחשת דסגי טובא כו' עכ"ל: צ"ל דכוונת התוס' להקשות על רש"י. דלפירושו לשתוק ממעות רעות וליתי בק"ו. אי מרישא דהנחשת כו'. אי מסיפא דכל המטלטלין כו' משום די"ל הא דפירש"י מעות שנפסלו. ר"ל שנפסלו במדינה אחת ומ"מ יוצאין בכל העולם. ע"כ אפי' במקום שיוצאין הוין פרי נגד מעות היפות היוצאין בכל העולם. כיון דאיכא דוכתא דלא סגיין הוי פרי. וא"כ לאו ק"ו הוא מהא דכל המטלטלין כו' דשם איירי במדינה זו שנפסלו. ע"ז הקשו נילף ק"ו מנחשת דסגי טובא מכסף. אפ"ה הוי פרי כיון דאיכא דוכתא דלא סגיין. מכ"ש מעות רעות אפי' במקום שיוצאין אין יוצאין טפי מיפות. ואתי שפיר דנקטי התוס' בהק"ו דנחשת סגי' טובא כו'. ולכאורה בלא"ה איכא ק"ו. ולפמ"ש א"ש. אך על קושיא זו י"ל דרש"י איירי במעות שפסלוהו מלכות ואז יוצאין בכל העולם בצינעא. והשתא ליכא ק"ו מנחשת דאיכא דוכתא דלא סגי כלל. על פי' זה קשה הא ק"ו הוא מסיפא דכל המטלטלין. ומכח שני קושיות האלו נדחה פי' רש"י מכל וכל:
מיהו לפי' רש"י י"ל דלעולם מיירי שפסלוהו מדינה אחת. ואפ"ה ליכא ק"ו מנחשת. דשאני נחשת דכסף חשיב מיניה וגם איכא דוכתי דלא סגיין. ואף דנחשת סגי טפי מכספא. מ"מ כיון דכסף נמי חריף אף דנחשת סגי טפי לא חשיבא מעלה. כמו כסף לגבי זהב. דזהב אינו חריף וכסף חריף. אך התוס' לא ניחא להו בזה ויש להם הוכחה גדולה בסוגיא. דע"כ חשיבות הכסף מנחשת לא חשיב מעלה כלל למיהוי מש"ה טבעא לגבי נחשת. ודוקא חשיבות זהב חשיב מעלה נגד כסף. אבל חשיבות כסף לגבי נחשת לאו מעלה היא. משום דקשה להו להתוס' לקמן בדאמר רב אשי כילדותי' מסתברא מדקתני הנחשת קונה כסף. אא"ב הכסף קונה הזהב כו'. אא"א כספא לגבי דהבא טבעא הוי כו'. וקשה הא אפי' למ"ד הכסף קונה את הזהב נמי תקשה. השתא כסף דחריף הוי זהב לגבי מטבע הואיל וחשיבא. כסף דאיהו חשיב ואיהו חריף לגבי נחשת מבעיא:
ותו קשה מאי ס"ד דרב אשי בהא דפריך כספא דאיהו חשיב ואיהו חריף מבעיא. אטו לא ידע דבאתרא דסגיין סגי נחשא טפי מכספא ומאי ק"ו איכא. וע"כ צ"ל דהש"ס ורב אשי לא ידעי כלל איזהו הוה חריף בימי התנאים רק מכח הקושיא שלרב אשי ומשני הש"ס די"ל לתרץ קושייתו ולומר דבימי התנאים הוי נמי סגיין טפי. אך איכא דוכתא בימי התנאים דלא סגיין כלל. וא"כ קשה מנא לי' לרב אשי אימא בימי התנאים היה כסף שוה בחריפות לנחשת. או ה"ל לש"ס לשנויי הכי. ע"כ מזה הוציאו התוס' דהש"ס סבר. דע"כ חשיבות דהכסף לא חשיב כל כך מנחשת דליהוי מש"ה טבעא לגבי נחשת. ע"כ בשלמא אי הכסף קונה את הזהב אשמעי' התנא בסיפא דחריפות דכסף משוה ליה טבעא לגבי נחשת. אבל משום חשיבות לא היה טבעא כדפי' והשתא פריך רב אשי דע"כ כסף חריף בימי התנאים יותר מנחשת. דאל"כ אמאי הוי כסף מטבע לגבי נחשת דחשיבות דכסף לא חשיב מעלה כדפי'. ומשני די"ל באתרא דסגיין סגיין טפי מכספא כמו שהיה בימי חכמי הש"ס כן היה בימי חכמי המשנה. והא דחשיבי פירי. משום דאיכא דוכתי דלא סגי כלל. פי' בימי חכמי התנאי' היה דוכתי דלא הוי סגיין כלל. אבל רב אשי לא הוי ס"ד למימר הכי. ומזה הוציאו התוס' דחשיבות דכסף לאו מעלה היא למיחשביה מש"ה טבעא. אבל רש"י ס"ל דחשיבות דכסף לגבי נחשת הוא מעלה כמו זהב לגבי כסף. וע"כ לא קשיא לרש"י קושית התוס' דלאו ק"ו הוא מנחשת. ומה שהוכיחו התוס' מן הסוגיא אפרש לקמן בשיטת רש"י לפנינו בטוב טעם אי"ה. ועפ"ז אברר בתוס' ד"ה למקח וממכר שהתוס' ורש"י שם אזלי לשטתן אי"ה:
<h2>דף מד:</h2>
תוס' בד"ה למקח וממכר כו' לכן נראה לפרש כו' עכ"ל עמ"ש מהרש"א בפי' התוס' אחר שתדע שבדינר זהב כ"ה דינרים כסף. אז בדינר כסף כ"ד איסרין משוערין. ר"ל אף דל"ב הן מקרי כ"ד ע"ש:
ויש לתמוה על פירושו לפ"ז למה לי לידע כמה איסרין בדינר כסף הא ע"כ איסרין הוא דזילו. דהא ע"כ מיירי דנשארו כל כך דינרי' כסף בדינר זהב מאז ועד עתה. וע"כ איסרין הוא דזילו. דאי הדינר כסף הוקר א"כ גם הדינר זהב נתייקר. דהא יש בו עתה כ"ד דינרי' כסף יקרים שכל דינר כסף ל"ב איסרין. והדינר זהב הוא מידי דקיץ ואינו מתייקר. אלא ע"כ האיסרין הוזלו. וזה שדינר זהב אי אפשר להתייקר כבר למדנו מדחשיב כ"ה דינרי כסף בדינר זהב דמשער במידי דקיץ וצ"ע.
<b>ע"כ</b> נלעד"ל בדקדוק עוד בלשון התוס' דכתבו אינו יכול לפטור עצמו בכ"ד איסרין ולומר כו' עכ"ל. דהל"ל לא אמרינן הדינר הוא דאייקר אלא כו' או הל"ל להיפך תחלה היה ל"ב ואח"כ עמדו כ"ד. ע"כ נלע"ד לפרש דברי התוס' ע"פ הא דמבואר בהסוגיא דהנחשת ראוי להיות מטבע נגד כסף משום דסגי טפי מכספא. והא דהוי נחשת פירי משים דאיכא דוכתי דלא סגיין כלל. א"כ מבואר אלו הוי סגיין נחשת בכל העולם. כגון שאין המלכיות מקפידות זו על זו. ותקנו זה עם זה שמטבע שלהם תלך בכל העולם אפי' דנחשת. או שהיה מלך אחד על כל העולם אז דינא הוי דנחשת הוי טבעא לגבי כספא:
תו מבואר דהזול והיוקר תלוי בפירי ולא במטבע. והטעם דמסתמא המלך העושה מטבע דקדק מתחלה להעמידה על קצבה הנכונה וממוצעת שתשאר כן לעולם ע"כ משום הכי תלוי הזול והיוקר בפירי ולא במטבע. ועפ"ז הן דברי התוס' דזה אין צורך לאשמעינן דהאיסרין הוזלו והדינרים במקומן עומדין. דכבר ידעינן דנחשת קונה את הכסף דנחשת פירי הוי. ואיסרין הן מנחשת כמ"ש הרי"ף והרא"ש. וע"כ איסרין דפרי הוזלו. אך אי לא אשמעינן הברייתא מנין האיסרין שהן ראויות להיות בדינר משעה ראשונה שנתקנה הדינרין מטבעות בעולם. יש לחוש שמא בשעה שנתקן הדינר כסף היה ל"ב איסרין בדינר. ואחר כן היה סגיין פעם אחד נחשת בכל העולם שהמלכיות לא הקפידו זה על זה כדפי' והורשו שהאיסרין יסגו בכל העולם. ואז האיסרין הוי מטבע נגד דינר הכסף והדינר הוא פרי. וביני וביני הוזלו הדינרים כסף ונעשו כ"ד איסרין בכל דינר ונשארו כך עד היום בזמנינו ואח"כ חזרו המלכיות והקפידו זה על זה. ולא סגיין האיסרין בכל דוכתי. ואם כן נעשו האיסרין פרי נגד כסף. ממילא כשנעשה עתה ל"ב איסרין בדינר. ע"כ הדינר כסף נתייקר וחזר לתקונו הראשון. שדקדק המלך וקצב מתחלתו להיות ל"ב איסרין בדינר. וא"כ יכול זה לפטור עצמו בכ"ד איסרין. דיכול לומר אימר מתחילתו כך נתקן וכדפי'. לכן אשמעינן הברייתא דתחלת תיקונו היה כ"ד איסרין בדינר. ממילא אין זה יכול לפטור עצמו בכ"ד איסרין. דבוודאי האיסרין הוזלו. אבל אי הוי מתחלה ל"ב איסרין ואחר כך נעשה כ"ד. לא היה הברייתא צריכא לאשמעינן הא. דבלא"ה המוציא מחבירו עליו הראיה ויכול לפטור עצמו בכ"ד איסרין. זה נ"ל ברור:
מיהו לשטת רש"י זה הפי' אין נכון. דאפי' אי סגיין נחשא בכל העולם אפ"ה איסרין הוי פירי לגבי כספא. דכסף חשיב מנחשת והאי תנא אזיל בתר חשיבות דס"ל הכסף קונה את הזהב. אבל התוס' לשטתן דחשיבות כסף לא חשיב מעלה לגבי נחשת כדפי' לעיל. ולשטתן גם מכאן הוכרחו כן דהיכא דסגי נחשא עדיף מחשיבות כסף. ע"כ הקשו שפיר לעיל ע"א בד"ה הנחשת כו' על רש"י שם:
ולענין מה שהקשו התוס' על רש"י כאן נלע"ד דבשטת רש"י לק"מ קושיית התוס' די"ל נ"מ בזה דאשמעינן ברייתא שיש כ"ד איסרין בדינר וכ"ה דינרים בדינר זהב הרי תקע"ו איסרין בדינר זהב. ע"כ אם הדיין אין יודע כמה איסרין בימיו בדינר כסף. אבל הוא יודע כמה איסרין יש בדינר זהב. שראה לפעמים שהיה פורטין דינר זהב באיסרין. וידע שיש תקע"ו איסרין בדינר זהב. ועתה ע"פ הברייתא ידע שיש כ"ד איסרין בדינר זהב. דאי אפשר לומר האיסרין הוזלו דא"כ ע"כ שגם הדינר זהב הוזל. דהא בדינר זהב צריך להיות תקע"ו איסרין הראויין. וכיון שהאיסרין כתיקונין ע"כ גם הדינר כסף כתיקונו. דאם הדינר אייקר והאיסרין במקומן זה א"א דהא כסף טבעא הוי לגבי נחשת. ע"כ שהדינר כסף הוא כ"ד איסרין. זהו כוונת רש"י והוא ברור:
מיהו יש ליישב דעת התוס' דהקשו על רש"י. היינו לפי שטתן דס"ל לעיל. ע"כ קשה להו איך ידע הדיין אימא פעם א' סגיין איסרין בכל העולם. ואז הוזל הדינר ונעשה כ' איסרין בדינר. ונשאר כן עד בימיו. ואיסרין נשארו במקומן תקע"ו בדינר זהב. אבל באמת לק"מ:
לרש"י לשטתו דאפי' סגיין נחשת בכל העולם אפ"ה נחשת הוא פרי לגבי כספא. דחשיב לההוא תנא דאזיל בתר חשיבות. זה ברור:
שם בד"ה נעשה כאומר לו כו'. ול"נ לתרץ דקשה עוד לכאורה. הם היה באין לפני רבי חייא לשאול בנידון נתינת ריבית. והוא השיב זיל שלים לה טבין ותקילין דזה אין מענין השאלה כלל. אלא דמשמע דסתם דינרים שבימיהם לא היה בהם זהב טוב, כל כך. וגם לא היה משקלם במילואו כל כך כמו הדינרים שהלוותה לרב שהן הי' טבין יותר וגם תקילין. ולפ"ז י"ל דרב וודאי הוי ידע הא מתני' דהלכתא כרבנן. אך היה בידו סתם דינרין דלא היה טבין ותקילין כל כך. ובא רב עליה ממה נפשך או אני אשלם לה סתם דינרין דהן יוצאין נמי בהוצאה. ואי תאמר שזה לאו פרעון היא דבעינא לשלומי לה כמו שהלותה לי. א"כ ע"כ הדינרין סתם שהיה בידי חשובין לגבי הדינרים שאני חייב לה כמו שאין בידי. כיון דלא הוי בידי טבין ותקילין. וא"כ ה"ל ריבית וא"ל ר"ח זיל שלים לה טבין ותקילין. שצריך אתה ליתן לה כמו שהלוותה לך כדאי' בח"מ ס"ס ע"ד בטור. ואפ"ה חשיב יש בידו דנעשה כא"ל הלוויני כו'. כיון דדינרים סתם יוצאין נמי בהוצאה וסאה בסאה דרבנן חשיבא יש לו בידו:
<b>שם</b> בד"ה א' משמונה באיסור כו' המ"ל בכולהו נ"מ לקדושי אשה כו' עכ"ל. צל"ע מאי קושיא דאי אמר לקדושי אשה הוי קשה למה הזכירה ברייתא כלל חשבון איסרין וחשבון דינרי כסף. לא ה"ל למימר רק כמה פרוטות הן בדינר זהב. ותדע דאל"כ ה"ל להזכיר נמי חשבון פונדיון ומעות. אלא כיון דלא נ"מ בהו לא חשיב להו. לכן צ"ל נ"מ למקח וממכר ועדיין הל"ל איסור א' מתקע"ו בדינר זהב ולא ה"ל להזכיר דינר כסף. לכן אמר נ"מ לפדיון הבן:
<b>שם</b> רש"י בד"ה היינו דאיצטריך למיתני הכסף אינה קונה את הנחשת כו' אלא א"א כו' למה לי' לאתנויי תו הנחשת קונה כו' עכ"ל:
לכאורה דברי רש"י מתמיהים. תחלת לשונו הוא להקשות על סיפא דהכסף אינו קונה את הנחשת. ובסיום דבריו מפרש הקושיא על הרישא דהנחשת קונה את הכסף וצ"ע:
ע"כ נלע"ד בכוונת רש"י דרש"י רוצה לתרץ בזה הא דהסוגיא לכאורה תמוה. וכבר כתבתי לעיל. חדא דמנ"ל לרב אשי דכסף חריף מנחשת אימא שויין הם כמ"ש לעיל:
תו הא דאמר אא"ב כסף קונה זהב ניחא הא מ"מ קשה למה לי הנחשת כו'. ומ"ש לעיל בשטת התוס' לא ניחא ליה לרש"י כמ"ש לעיל:
ע"כ מפרש רש"י בזה לתרץ כ"ז. והוא דקשיא לי' לרב אשי שני קושיות א' למה לי רישא דהנחשת קונה כו' השתא כספא לגבי דהבא כו'. תו קשיא לי' הכסף אינו קונה את הנחשת למה לי. השתא כסף אין קונה כסף. מכ"ש דהנחשת דאינו חריף כמו כסף דאינו קונה כסף את הנחשת. מיהו על קושיא שניה לחוד הוי י"ל דסיפא אשמעינן דאסימון של כסף נמי אין קונה מטבע נחשת. ואם תאמר למה באמת אין קונה. השתא זהב דהוי מטבע כמו כסף אפ"ה הוי כסף טבעא לגביה הואיל וחריף. מכ"ש אסימון כסף דאין מטבע כלל פשיטא דמטבע דנחשת הוי טבעא לגביה. י"ל שאני כסף דחריף גמור הוא לכן הוי טבעא נגד זהב אבל נחשת אינו חריף גמור כמו כסף. לכן אסימון כסף דחשיב לא הוי מטבע נחשת טבעא לגביה. הרי דמזה מוכח דע"כ כסף חריף טפי מנחשת. והשתא ה"ק רב אשי אא"ב הכסף קונה את הזהב היינו דאיצטריך כו'. פי' דהשתא י"ל דנחשת חריף מכסף. והא דנחשת קינה את הכסף י"ל משום דאזלינן בתר חשיבות. וא"כ איצטריך הכסף אינו קונה את הנחשת. אלא א"א זהב קונה את הכסף א"כ ליכא למימר נחשת חריף יותר מכסף. א"כ אמאי כסף אינו קונה את הנחשת. דמ"ש מזהב שקונה את הכסף משום דכסף חריף חשיב טבעא. נחשת נמי דחריף ליהוי טבעא. אלא צ"ל דנחשת אינו חריף יותר מכסף. והשתא קשה ממה נפשך. אי כסף חריף יותר מנחשת א"כ הנחשת קונה את הכסף למה לי. השתא כספא לגבי דהבא כו'. אלא ע"כ שוין הן בחריפות הכסף והנחשת. א"כ קשה למה לי הסיפא דהכסף אינו קונה את הנחשת מהיכי תיתי יקנה. דבשלמא אי כסף חריף יותר טפי מנחשת. י"ל כדפי'. דאשמעינן בסיפא אפי' אסימון כסף אינו קונה מטבע נחשת. ודקשיא למה באמת אינו קונה הא זהב קונה את הכסף. י"ל שאני כסף דחריף גמור טפי מנחשת. אבל אי כסף שוה לנחשת בחריפות. א"כ תו ליכא למימר דאסימון כסף אינו קונה מטבע נחשת. דקשה אמאי לא יקנה. הא ק"ו הוא מזהב שקונה את הכסף. אף דזהב חשיב מיניה וגם מטבע הוא. אפ"ה כסף טבעא הוי. מכ"ש נחשת דמטבע הוא ואסימון לאו מטבע הוא. כ"ש דליהוי נחשת טבעא. וא"כ הכסף אינו קונה למה לי ומשני לעולם נחשת חריף טפי מכסף. וע"כ איצטריך סיפא דהכסף אינו קונה. ודקשיא לך למה אינו קונה. משום איכא דוכתא דלא סגי כלל. זה נ"ל ברור בש"ס וברש"י ובתוספות בכל הסוגיא:
<h2>דף נ.</h2>
<b>שטת</b> <b>תגרי</b> <b>לוד</b>
חוס' בד"ה אי אמרת בשלמא כו' הנה בסוגיא זו נתקשו בה רש"י ותוס'. ופי' בתוס' דחו בעל המאור והרמב"ן. דזה לאו סברא הוא משום דלרבנן שניהם חוזרין. מש"ה חזרו מדר"ט. דהא מ"מ בדברי ר"ט עדיף להו. דשתות עצמו מחילה היא לר"ט:
תו ביתר משתות לר"ט כל היום ולרבנן לעולם חוזר על כן הסכימו לפי' רש"י. אך באמת גם פי' רש"י דחוק הוא. דה"ל להש"ס לפרש מי סברת שתות כיתר משתות כו' כמו שהקשו התוס' ואני הקטן אענה את חלקי לפרש פירוש מרווח וברור בס"ד. וזה דוודאי בזה לא היה הש"ס מסופק כלל. דגם מתחלה הי' הש"ס סבר דיתר משתות לר"ט כמו שתות עצמו לרבנן דמיא ושתות עצמו לר"ט כמו פחות משתות לרבנן דמיא. וכמו לרבנן אי מכר שוה ששים בשבעים אף דמצד המעות ליכא שתות. מ"מ כיון דמצד המקח הוי שתות הוי אונאה. ה"נ לר"ט אי מכר שוה חמשים בחמשים ומחצה או בחמשים ותשעה או בששים. אף שמצד המעות ליכא שיעור אונאה לר"ט. מ"מ כיון דמצד המקח הוי יתר משתות. הוי לר"ט אונאה. דיתר משתות לר"ט ממש כמו שתות עצמו לרבנן. והא דאמר שמחו בשתות עצמו. דלר"ט מחילה לא משכחת להו אלא אי מכרו שוה ששים בשבעים. דאז ליכא בצד א' מהשני הצדדים שיעור אונאה לר"ט. אבל אי מכרו שוה ששים בשבעים ופרוטה דאז הוא יתר משתות מצד המקח והוי שיעור אונאה מצד המקח גם לר"ט הוי אונאה כדפי'. ע"כ פריך שפיר אי ביטול מקח כדי שיראה. א"כ במאי שמחו מעיקרא ואי משום שתות עצמו דהיינו אי מכרו שוה ששים בשבעים. דלר"ט כוי מחילה. ולרבנן הוי אונאה. משום הא לא ה"ל לשמוח. דאם ימכרו שוה ששים בשבעים. דלר"ט חסר פרוטה. אז גם לרבנן הוי מחילה. וא"כ משום ריוח פרוטה א' לא היה משמחים בדר"ט. בשלמא אי ביטול מקח לעולם חוזר אתי שפיר הא דשמחו. והא דחזרו אחר כן. י"ל היינו משום דאם ימכרו שוה חמשים בששים דלר"ט הוי אונאה. דהא ה"ל שיעור אונאה מצד המקח. וגם לרבנן הוי אונאה דהא ה"ל שתות מצד המעות. א"כ בזה לרבנן הוי מחילה אחר כדי שיראה ולר"ט כל היום. בזה אין לומר. דזה הריוח הוא בצמצום דימכרו בפחות מעט. דזה אינו דהא אם ימכרו שוה חמשים בששים חסר פרוטה. או אם ימכרו שוה מחמשים בחמשים ותשעה או בחמשים ומחצה. כל זה לר"ט הוי אונאה ושיעורו לר"ט כל היום. אבל בדרבנן ניחא להו דיש להן תיקון למכור שוה חמשים בששים בצמצום. דאז הוי אונאה לרבנן והוי מחילה אחר כדי שיראה. וע"כ אף דלר"ט יש להם ריוח אם ימכרו שוה ששים בשבעים דלר"ט הוי מחילה. זה לא חשיב להם ריוח. דיכולין למכור שוה ששים בשבעים חסר פרוטה ובשביל ריוח פרוטה אחת לא איכפת לכו. אבל יותר ניחא להו בדרבנן אם ימכרו שוה חמשים בששים. דלר"ט הוי אונאה ושיעור לדידי' כל היום. ולרבנן הוי אונאה והוי מחילה אחר כדי שיראה. ובזה אף שיצמצמו מעט וימכרו שוה חמשים בששים חסר חציה. או בנ"ט או בנ"ח ומחצה דהוי יתר משתות מצד המקח. כל זה לר"ט אונאה הוי שיעורו כל היום. אבל לרבנן יש להו תיקון דימכרו שוה חמשים בששים אז לרבנן הוי אונאה דאחר כדי שיראה הוי מחילה. לכן ניחא להו בדרבנן טפי ואי משום יתר משתות דלרבנן לעולם חוזר י"ל דבין כל היום ולעולם ליכא נ"מ כל כך. אבל אי ביטול מקח כדי שיראה במאי שמחו. ואי משום שתות עצמו דהיינו שוה ששים בשבעים. יכולין למכור בשבעים חסר פרוטה ויהיה מחילה גם לרבנן. ומשני שמחו בשתות עצמו. פי' דגם תגרי לוד שכיחי דיטעו בפרוטה או בשתים. ובפרט מקח השוה סך רב אי אפשר להו לצמצם השומא לבל יחסר אף פרוטה. ע"כ לפעמים יכוונו שיהא אונאה פחות משתות. ויטעו בכל שהוא שיהיה באמת שתות בצמצום. ואז לר"ט מחילה הוי ולרבנן אונאה וכיון דלית להו ריעותא בדר"ט עדיפא להו חששא זו לשמוח בה. וכ"ש לדעת הה"מ דהוא סבר דס"ל משתות מקח עד שתות מעות כל זה הוי אונאה לשמואל דקי"לן כוותי'. דאתי שפיר טפי. דזה לר"ט הוי מחילה כגון מכר ששים בשבעים זה הוי בצמצום. דשבעים פחות פרוטה ליכא אונאה גם לרבנן. אבל אי מכר שוה חמשים בששים דלרבנן ולר"ט הוי אונאה. ולרבנן הוי מחילה אחר כדי שיראה. ולר"ט כל היום זה לאו בצמצום הוא. דהא אי מכר שוה חמשים בחמשים ושמונה ושליש ומשהו. וכן בחמשים ותשעה ועד ששים עצמו. כל זה לר"ט ולרבנן כוי אונאה. ולרבנן כדי שיראה ולר"ט כל היום זהו נלע"ד הקטן ברור כשמש בצהרים ואין כו שום דוחק בס"ד:
ומה שדקדקו התוס' על רש"י בהא דפריך בבעי' שניה אי ביטול מקח לעולם חוזר אמאי חזרו ואמאי ניחא ליה לעיל ולא קשיא ליה הא אי ביטול מקח לעולם חוזר אמאי חזרו. הגם דהבעל המאור והר"ן ס"ל דזה לאו קושיא היא דהסוגיא דלעיל קאי למסקנא דלקמן דביטול מקח לא שכיח. אבל לפירושי אתי שפיר ברווחא. דהפשטן דלעיל דפריך במאי שמחו ולא מסתבר ליה דישמחו בשביל שתות עצמו. ע"כ משום שהיה ס"ל דתגרי לוד לא טעי אפי' בפרוטה א'. ע"כ אין להם ריוח בדר"ט. דיכולין למכור פחות משתות פרוטה א'. דאז גם לרבנן מחילה הוי לכן אתי שפיר אי ביטול מקח לעולם חוזר הא דחזרו. משום דיש להם ריוח אם ימכרו שוה חמשים בששים. ואף אם יפחתו למכור מעט בפחות מס'. אע"פ כן לר"ט הוי אונאה דכל היום וכדפירשתי. ואי משום שתות עצמו כגון בשוה ס' וימכרו בע'. זה לא חשיב להו ריוח דיכולין לפחות מעט כדפי'. ואי משום יתר משתות בין לעולם ולכל היום ליכא נ"מ כל כך. אבל הפשטן של הבעיא שני הוא סבר דאי ביטול מקח כדי שיראה א"ש הא דשמחו. וע"כ ידע דשמחו בשתות עצמו. ועכצ"ל דכוונתו הוא משום דלפעמים ימכרו תגרי לוד ויסברו שהאונאה פחות משתות ובאמת יהיה האונאה שתות בצמצום דלר"ט מחילה. או יהיה חששא מה שיהי'. דעל כל פנים צ"ל דמשום הכי שמחו מעיקרא משום שתות עצמו. לכן לפי סברתו זאת פריך שפיר אי ביטול מקח לעולם חוזר אמאי חזרו. הא בדר"ט יש להם תרתי לטיבותא. א' אי ימכרו שוה ששים בשבעים. דלר"ט הוי מחילה ולרבנן אונאה. הב' אי ימכרו ויאנו יתר משתות. דלר"ט כל היום ולרבנן לעולם חוזר ומשני ביטול מקח לא שכיח גם בין כל היום ולעולם ליכא נ"מ כל כך. ושתות עצמו הוא צמצום דלא שכיח דיטעו אפי' בפרוטה א'. ע"כ ימכרו בפחות מפרוטה ולכ"ע מחילה הוי. אבל בדרבנן ניחא להו אם המקח שוה נ' ימכרו בס'. אז לרבנן הוי מחילה אחר שיראה ולר"ט כל היום. כל זה נלע"ד ברור ואמת וה' יראני נפלאות מתורתו:
<h2>דף סא.</h2>
בד"ה לעבור עליו בשני לאוין כו' ניתק דגזל ניתק לעשה כו' עכ"ל:
הנה מהרש"א הניח דברי התוס' בצ"ע דהא כתיב והשיב את הגזילה או את העושק אשר עשק:
ונ"ל דלא קשה מידי. ע"פ מה דאיתא בתמורה דף ד' (ע"ב) דגבי תמורה דכתיב בי' שני לאוין אף דניתק לעשה הוא לוקין עליו. דלא אתי חד עשה ועקר שני לאוין ע"ש. הרי מבורר דבשני לאוין אף דחד לאו נעקר ואין לוקין עליו. מ"מ נשאר לאו השני דלוקין עליו וכבר כתבו התוס' כאן בד"ה אמרי ה"נ כו'. דהא דילפינן גזל מרבית ואונאה במה הצד. על זה אין לוקין על הגזל דאין מזהירין מן הדין. לפ"ז א"ש. בשלמא אי אתי לכובש שכר שכיר איצטריך בו לאוי יתירא לומר דאף דניתק לעשה ונעקר חד לאו. מ"מ נשאר בו עוד לאוי. דהא כתיב בי' ג' לאוין. חד לאו דגזל. וחד לאו בקדושים תהיה. וחד בכי תצא לא תעשוק ג"כ. נמצא לוקין על הנשאר. אבל בגזל גופי' לא ה"מ לאוקמי דליכא שום לאו ללקות עליה. דהא דילפינן גזל מרבית ואונאה ע"ז אין לוקין דאין מזהירין מן הדין. ועל לאו דכתיב בו אין לוקין דניתק לעשה הוא. לכן ל"מ לאוקמי בגזל ולעבור בב' לאוין:
שוב ראיתי בתוס' חולין דף פ' ע"ב (בד"ה הנה כו') דהר"ר שמואל מוורדין מיישב שם פירש"י מקושיית התוס' שם. ע"פ גמרא דתמורה הנ"ל דבשני לאוין אף דניתק לעשה לוקין עליו. ודחה שם התוס' סברת ר"ש הנ"ל דב' לאוין סמוכין בעינן. והביאו ראיה ממסכת מכות. ודחי התוס' ראיה זו בזבחים דף קי"ד ע"ב בד"ה אלמא כו'. תו הביאו ראיה מפ' המקבל זה גזל וזה עשק אלא שחלקן הכתוב לעבור עליו בב' לאוין. ואפ"ה חשיב גזל לאו הניתק לעשה:
באמת ראי' זו דהתוס' הוא תמוה מאוד דכאן מבואר דב' לאוין מיתוקמי בכובש שכר שכיר. ובעושק באמת לוקין עליו ודאמר גזל ניתק לעשה דאי לאו דגזל ניתק לעשה הי' מוקמינן ב' לאוין בגזל וצ"ע. ויהי' איך שיהיה. עכ"פ דברי התוס' כאן מיוסדים על פי' רש"י ופי' הרר"ש מוורדין שבתוס' חולין שם ודבריהם ברורים:
<h2>דף עו:</h2>
רש"י בד"ה אלא התם כו', הלכך אפי' נמלך כו' עכ"ל. לפע"ד פירושו הוא דחוק דאיך תלוי דין זה באומר הילך כמו שאמרה, הל"ל רבותא אפי' אמר בהדיא הבא לי גיטי הריני עושה אותך שליח להולכה אינה מגורשת. ותו מאי בכך דעקר שליח שליחותי' כיון דהדר נמלך השליח ומרוצה לעשות שליחותי' להוליך לה פשיטא דנעשה שלוחו כיון דהבעל לא הדר בי' וגם י"ל דאיגלי' מילתא למפרע דלא עקר לשליחותי' ושינה לשון בלא מיכוון:
ע"כ נלע"ד לפרש ע"פ מה שהכריחו התוס' ד"ה דאי ס"ד כו' לפרש דדעת הש"ס למיפשט דע"כ לאו דעתי' אעילויא דאי ס"ד דדעתי' אעילויא א"כ כשהגיע גט לידה תתגרש דזה הוא העילוי' אי אמרה הבא לי גיטי דאז אין מתגרשת אם לא יעשה הבעל שליח להולכה. וע"כ סמיך אדבורא דידה כדי שתתגרש כשיגיע לידה הגט. וע"ז משני רב אשי לעולם דעתיה אעילויא היכא דאיכא עילויא בדבורא דהמשלח. ושאני בדרב נחמן דלפי דעת הבעל ליכא עילויא כלל אי אמרה אשה הבא לי גיטי. דהא בע"כ אף אם יעשה הבעל שליח להולכה ויסמוך על דבורא דידה נמי אינה מגורשת. כיון שהיא אמרה הבא לי גיטי והשליח לא רצה להיות שליח להולכה ועקר שליחותיה לגמרי. ע"כ לאו עילויא הוא אם יסמוך על דבריה לכן אמרינן אדבורא דשליח קסמיך. וזה מילתא דלא שכיח דיהא השליח נמלך אח"כ ויביא לה הגט כיון דעקר שליח שליחותיה. לכן לא סלקא אדעתי' דבעל דהשליח יהא נמלך אח"כ. לכן לאו עילויא היא דבורא דידה. אבל באיכא עילויא י"ל אדבורא דידה סמיך. וראיה ברורה לפי' זה מר"פ התקבל דף ס"ג (ע"א) דאחר שנוי' דרב אשי דמשני שם כי הכא פריך ממתני' באמר בעל לשליח התקבל גט זה לאשתי כו' כיון שנתן עיניו לגרשה כו'. ומשני הכא משום דבעל טעה כו'. ונדחק שם רש"י ע"ש. אבל לפי מ"ש אתי שפיר: